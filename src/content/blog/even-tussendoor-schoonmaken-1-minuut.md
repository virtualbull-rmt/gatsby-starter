---
title: 'Even tussendoor: Schoonmaken in 1 minuut!'
author: HomeWorks
date: 2014-01-23T16:34:17.000+00:00
path: "/blog/even-tussendoor-schoonmaken-1-minuut/"
thumbnail: "../../../static/img/download-1.png"
seo:
  title: 'Even tussendoor: Schoonmaken in 1 minuut!'
  description: Nuttige schoonmaaktips als je weinig tijd hebt
  keywords: schoonmaken, hulpmiddelen

---
_Heb je een minuutje over en wil je dat nuttig besteden? Dan zijn er gelukkig allerlei hulpmiddelen waardoor je in één minuut heel makkelijk iets aan het huishouden kunt doen. Dat scheelt weer voor de wekelijkse ‘grote beurt’!_

Zo kennen we natuurlijk de handige **wegwerpschoonmaakdoekjes**! Even de tafel afnemen of stof van een plankje halen? Zo gepiept! En wist je dat er ook doekjes zijn om **glas** mee schoon te maken? Handig voor in de badkamer, of als je een glazen tafel hebt. We willen geen reclame maken, maar een **Swiffer** (of een vergelijkbaar systeem) is natuurlijk ontzettend handig om even snel de kamer mee te doen. Ook als er geknoeid is veeg je dat supergemakkelijk weer op. **Houten vloer**? Er zijn speciale vloerdoekjes op de markt waar je heel makkelijk je vloer mee in de olie zet. Meestal gebruik je ze met een ‘swiffer’-systeem, of als los doekje voor bijvoorbeeld een houten tafel. **Vieze magnetron**? Zet een glas water met citroensap in de magnetron en laat hem een minuutje draaien op de hoogste stand. Hierna kun je het aangekoekte vuil makkelijk weghalen met een microvezeldoekje. Letterlijk zó gepiept! Wil je sowieso tijd besparen met schoonmaken? Hier een handig blogje met hoe je per kamer **maximaal 15 minuten** kwijt bent! En heb je nog een minuutje over? Bekijk dan dit **grappige filmpje** met tien tips om je leven gemakkelijk te vereenvoudigen!