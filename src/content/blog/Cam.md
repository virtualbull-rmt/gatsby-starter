---
path: /blog/camera-huis-privacy/
title: "Ik zie, ik zie wat jij niet ziet"
thumbnail: "../../../static/img/posts/31zN7UsoevL._AC_UF1000,1000_QL80_.jpg"
date: 2023-07-27T22:00:00.000Z
author: HomeWorks
seo:
  title: Camera in huis en privacy
  description: >-
    Je kan gemakkelijk camera's in en om het huis plaatsen. Maar dat kan leiden
    to vervelende situaties. Iets om heel goed bij stil te staan!
  keywords: 'privacy, cam, spycam'
  lang: NL
---

In de afgelopen jaren is het heel gemakkelijk geworden om camera’s te kopen om deze op te hangen in en om jouw woning. Dat kan erg handig zijn.

![](/img/posts/beveiligingscamera-02.jpg)

Maar het gebruik van opname apparatuur komt met grote verantwoordelijkheid en risico’s waar je echt even bij stil moet staan. Uit ervaring weten we dat dit gemakkelijk kan leiden tot situaties die je echt liever had voorkomen.

In het kort komt het erop neer dat je in jouw eigen woning best camera’s mag ophangen.

# Maar….

het moet dan wel bij binnenkomst voor iedereen heel duidelijk zijn dat ze er hangen. En in bepaalde ruimtes mogen natuurlijk absoluut geen camera’s hangen.

Daarnaast moet jij je afvragen wie er bij de beelden kan, wanneer jij deze beelden zelf mag bekijken, hoelang je de beelden mag bewaren, hoe je voorkomt dat deze beelden in verkeerde handen komen en wat mogen ze filmen en wat echt niet enzovoorts.

Je doet het al snel verkeerd. En met flinke gevolgen. Naast dat het in het geniep opnemen strafbaar is moet jij jezelf ook afvragen wat voor schade je aanricht in jouw relatie met die ander als dit ontdekt wordt. Het vertrouwen in de relatie is geschaad. Maar je beschadigt wellicht ook die andere persoon zelf. Het kan voor veel onrust zorgen als je niet weet welke beelden van jouw gemaakt zijn op momenten dat je dacht alleen te zijn. Ineens herinner jij je, nu je erachter bent gekomen dat er camera’s hangen, dat je laatst jouw operaversie van Waterloo uit volle borst hebt gezongen of wat anders…
