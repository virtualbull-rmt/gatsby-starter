---
thumbnail: ../../../static/img/love.jpg
author: HomeWorks
path: /blog/valentijn/
title: 'Valentijn, de dag van de liefde'
seo:
  title: 'Valentijn, vier de dag van de liefde'
  description: >-
    Laten we Valentijnsdag dit jaar alsjeblieft niet vergeten! En bij Valentijn
    hoort alles wat zoet is.
  keywords: valentijn
date: 2021-02-10T23:00:00.000Z
_template: blog_post
---



Time flies when youre having fun! Blijkbaar vliegt de tijd sowieso wel door want het is alweer bijna Valentijnsdag! De vogeltjes fluiten uit volle borst en in de supermarkt lopen we tegen stellingen gevuld met paaseieren aan. Maar laten we Valentijnsdag dit jaar alsjeblieft niet vergeten! En bij Valentijn hoort alles wat zoet is. Van chocolade taartjes tot rode lingerie, van rozenblaadjes tot knuffelbeertjes. Stiekem genieten we allemaal van een beetje extra aandacht, zeker nu we genoegen moeten nemen met 1 knuffelmaatje.

### Valentijn op afstand

Waar het hebben van een langeafstandsrelatie in 2019 een uitdaging was, is het nu bijna een olympische sport. Zeker wanneer je liefje in een ander land woont, wordt de relatie op de proef gesteld. Valentijnsdag verandert hierdoor al snel van een dag om naar uit te kijken, naar een zwaarbeladen dag. Je mist elkaar enorm en juist met Valentijn was je samen graag naar een pretpark of sauna gegaan.

Gelukkig hebben we tegenwoordig razendsnel internet, en tenzij jouw Valentijn in Engeland woont, kun je kraakhelder videobellen. Trek op 14 februari je mooiste jurkje aan, stift je lippen in de kleur van de liefde en steek de kaarsjes aan. Het is extra leuk als je hetzelfde gerecht op je bord hebt. Is jouw wederhelft niet zo handig in de keuken? Als de sfeer klopt, is zelfs een tosti romantisch. Je moet het voelen!

### Keukenprins(es)

Hoe graag je je lief ook mee uit eten had genomen dit jaar, onze wel gewaardeerde horeca houdt haar deuren deze Valentijn gesloten. Laat jezelf dus van je beste koks-kant zien, dit is jouw moment om te stralen. Bak je koekjes in de vorm van een hartje, of zet je een compleet 5 gangen chefs menu op tafel? Op de dag van de liefde is het het gebaar wat telt.

![](/rozeblaadjes.PNG)

### Romantische thuiskomst

Waar vele van ons in de pyjamabroek in een zoommeeting vertoeven, zijn er hier en daar nog helden die de deur uit mogen voor hun werk. Verras je jouw geliefde bij thuiskomst met een glimmend schoon huis, of ligt de vloer bezaaid met rode rozenblaadjes? Of je nu kaarsvet op de vloer morst of de oven niet meer schoon krijgt, wij staan voor je klaar. [De huishoudelijke hulpen van HomeWorks werken door heel Nederland](https://www.homeworks.nl/huishoudelijke-hulp/ "HomeWorks helpt u graag bij het huishoudelijk werk"). Zo hoef jij je niet druk te maken over het opruimen van jouw Valentijns-uitspatting en kun je volop genieten van de liefde.
