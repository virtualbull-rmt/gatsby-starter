---
title: Ik ga met uw aanmelding huishoudelijke hulp aan de slag.
author: Jan Visser
date: 2016-10-18T15:33:11+00:00
path: "/blog/ik-ga-met-uw-aanmelding-huishoudelijke-hulp-aan-de-slag/"
thumbnail: "../../../static/img/posts/post-ik-ga-met-uw-aanmelding-huishoudelijke-hulp-aan-de-slag/homeworks-huishoudelijke-hulp.jpg"
seo:
  title: Ik ga met uw aanmelding huishoudelijke hulp aan de slag.
  description: Nadat u zich heeft aangemeld voor huishoudelijke hulp ga ik voor u
    aan de slag
  keywords: aanmelding, aanvraag, huishoudelijke hulp

---
### ![](/img/posts/post-ik-ga-met-uw-aanmelding-huishoudelijke-hulp-aan-de-slag/judi.png) Judith (matcher HomeWorks) vertelt.

Precies één jaar is Judith Wever matcher bij Home Works. Samen met zo’n twaalf collega’s die ook als matcher werken, zorgt Judith ervoor dat de dagelijkse aanvragen voor het vinden van een goede, huishoudelijke hulp snel worden verwerkt. Het koppelen van de juiste hulp aan het juiste adres: dat is de uitdaging. Een rol die flink wat mensenkennis en zorgvuldigheid vraagt.

“Iedere dag melden zich nieuwe klanten bij ons aan, meestal via de website maar ze kunnen ook bellen of mailen. Nog diezelfde dag neem ik contact op om de precieze behoefte in kaart te brengen zodat we kunnen gaan kijken welke hulp het beste bij hen past. We bespreken de momenten waarop hulp gewenst is en waar ik rekening mee moet houden zoals bijvoorbeeld de aanwezigheid van huisdieren. Je wilt dan geen hulp aanbieden die een allergie heeft. Het gaat in mijn geval altijd om particulieren: gezinnen, oudere mensen, alleenstaanden, mensen met een persoonsgebonden budget. Je hebt daarin heel veel verschillende typen klanten. De één weet precies wat voor hulp hij of zij zoekt terwijl de ander juist graag door ons geadviseerd wil worden. Dat vind ik leuk, die afwisseling.”

“Ons doel is altijd om binnen één week een hulp te vinden, wat snel is. Daar zijn onze klanten ook vaak verbaasd over. Wij zijn hier intern zo goed op elkaar afgestemd dat we zo’n snelle dienstverlening kunnen realiseren. Dat doen we echt samen. De sfeer is ontzettend goed tussen de collega’s onderling. We helpen elkaar en vangen werk op als dat nodig is. Een heel harmonieuze en betrokken manier van samenwerken. Dat dragen we uit en dat voelen onze klanten ook.”