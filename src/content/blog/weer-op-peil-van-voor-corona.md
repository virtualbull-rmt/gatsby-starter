---
thumbnail: ../../../static/img/bounce.jpg
author: HomeWorks
path: /blog/herstel-huishoudelijke-hulp-na-corona/
title: Weer op het peil van vóór corona!
seo:
  title: huishoudelijke hulp als voor corona
  description: Precies vandaag werken we weer evenveel als voor corona
  keywords: 'corona, huishoudelijke hulp'
date: 2020-08-30T22:00:00.000Z
_template: blog_post
---



#### Weer op hetzelfde niveau als voor de corona!

Precies vandaag werkten we met al onze hulpen en klanten weer evenveel uur als voor de corona uitbraak. **Dit voelt als een overwinning!**

Het is fijn om te zien dat het weer beter gaat en dat er vertrouwen is bij klanten en hulpen, om soms met wat aanpassingen, de werkzaamheden weer op te pakken. De meeste klanten zijn weer terug en tegelijkertijd zijn er ook weer veel nieuwe klanten bijgekomen die de hulp van onze huishoudelijke hulpen graag ontvangen. In ieder geval zijn we weer opgeveerd uit een toch minder mooie periode!

![We zijn weer opgeveert en werken weer evenveel als voor Corona](/bounce.jpg "Cororna covid-19 overwonnen")

#### Bijna geen besmettingen

Jooske, die bij HomeWorks de belangrijke taak heeft om klanten en hulpen op het gebied van covid-19 zoveel mogelijk te helpen, geeft aan dat er in de afgelopen periode gelukkig maar één situatie bekend is geworden van een besmetting met corona.

#### Gemiste kans

Voor de huishoudelijke hulpen is geen regeling ter ondersteuning gekomen. Ondanks het feit dat sommige hulpen zich vrijwillig verzekerd hadden bij het UWV is de hele beroepsgroep uiteindelijk toch buitengesloten voor steun vanuit de overheid. In de Staatscourant werd dit exact ook met zoveel woorden aangegeven.

Als HomeWorks vinden we dit een gemiste kans. In de afgelopen 25 jaar ziet HomeWorks een overheid die, als het erop aan komt, net als de vakbonden en de VNG onvoldoende oog heeft voor hulpen. En dit terwijl dezelfde overheid, ook terecht, verwacht dat hulpen zich houden aan de spelregels en netjes aangifte doen.

Maar... voor nu zijn we vooral even blij dat we weer aan de slag kunnen als voorheen. En met complimenten aan alle hulpen en klanten die samen voldoende afstand weten te houden en onverstoord verder gaan waar ze gebleven waren.
