---
title: 'Barbecue tijd: Tips & tricks'
author: 'Jan Visser'
date: '2013-07-24T11:13:42+00:00'
path: /blog/barbecue-tijd-tips-tricks/
thumbnail: '../../../static/img/posts/no-thumbnail.png'
seo:
    title: 'Barbecue tijd: Tips & tricks'
    description: 'Tips voor het bbq''en'
    keywords: 'bbq, barbecue, tips'
---
**Barbecue tijd: Tips & tricks** De afgelopen dagen was het weer volop barbecue weer en het ziet er naar uit dat het voorlopig ook nog wel even zo zal blijven! Heerlijke tijd om weer met de hele familie of met vrienden te barbecueën in de tuin of in het park! Er zijn veel tips te vinden over het barbecueën, van start tot schoonmaak. Ik heb er een aantal op een rijtje gezet!

Gebruik geen aanmaakvloeistof. **Aanmaakblokjes zijn schoner** in gebruik en bovendien werken ze beter. Voor het beste resultaat wacht je tot de **kolen mooi grijs zijn**, dit duurt zeker een half uur. Maar het wachten zal worden beloond, want je krijgt het beste resultaat zonder je vlees te verbranden. Als je bezoek krijgt, wil je graag alles alvast buiten klaar zetten. Haal je **vlees** toch echt pas op het **laatste moment uit de koelkast** om te voorkomen dat je gasten met buikpijn naar huis gaan. In een gesloten barbecue met een **bol deksel** met regelmatige luchttoevoer blijft de warmte beter behouden. Daardoor gaart je vlees gelijkmatiger en sneller. Wil je voorkomen dat je vlees of vis op het rooster blijft plakken? Voor gebruik het rooster even **insmeren met plantaardige olie** doet wonderen. Maak **verschillende vuurzones** in je barbecue. Een heet gedeelte en een minder heet gedeelte, met een dunnere laag kolen. Zo voorkom je dat je vlees aanbrandt, maar wel nog rustig gaar kan worden. De belangrijkste tip voor het schoonmaken van het rooster: **wacht er niet mee**. Het rooster is veel gemakkelijker schoon te maken als het nog heet is. En doe niet je best om het weer helemaal blinkend schoon te krijgen, het gaat erom dat de restjes verwijderd zijn. Het rooster is gemakkelijker schoon te maken door een **nat schuursponsje met wat zand** te gebruiken! Maak het rooster en het schuursponsje nat, strooi wat zand over het rooster en nu even flink boenen. Snij een **citroen** door midden en wrijf het rooster daarmee in, dan laat het vuil gemakkelijk los. Pak een een **stalen schuursponsje met wat water** en krap boven de barbecue de oude restjes eraf. Door de barbecue aan te steken en het rooster goed te verwarmen is het ook weer goed ontsmet.

Heb jij nieuwe ideeën opgedaan de laatste dagen of leuke tips? Wij horen het graag!
