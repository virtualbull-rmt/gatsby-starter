---
title: Hulp is onderweg! Klant worden bij Home Works Deel 2
author: Jan Visser
date: 2013-08-14T11:29:09+00:00
path: "/blog/hulp-is-onderweg-klant-worden-bij-home-works-deel-2/"
thumbnail: "../../../static/img/posts/no-thumbnail.png"
seo:
  title: Hulp is onderweg! Klant worden bij Home Works Deel 2
  description: Aanmelden voor een huishoudelijke hulp bij homeworks
  keywords: blog, homeworks, schoonmaakster

---
Op de warmste dag van het jaar word ik gebeld. Ik zie ‘Home Works’ op het display staan. Het is Tanja, de coördinator van mijn regio. Zij zou me inderdaad in dezelfde week van mijn aanmelding nog even bellen. Ze vertelt me dat ze iemand heeft gevonden: “Wil, een dame die al een tijd bij ons werkt. Ze weet van aanpakken en ze woont ook nog eens bij jou om de hoek.” Dat klinkt goed! Namens Wil maakt zij voor mij een afspraak voor de ochtend, anderhalve week later, want dan komt het mij het beste uit. Tanja zal nog een informatiepakket sturen, vertelt ze, met daarin een contract dat ik ondertekend retour moet sturen. Ook zit er een machtiging bij voor de automatische incasso en verder wat informatie over eventuele schoonmaaktaken en een sleutelcontract. Ze benadrukt dat als er iets is, ik haar altijd kan bellen. En als Wil voor het eerst langs is geweest zal ze mij zelf even bellen. “Je moet toch even kijken of het klikt.” Ik vind het een prettig gevoel dat ik niet alleen zaken doe met de hulp zelf, maar ook met de organisatie [Home Works](https://www.homeworks.nl/ "Home Works"). Dat mocht het inderdaad niet klikken met Wil, er gezocht wordt naar iemand anders. En dat ik gewoon een maandelijks bedrag kan laten afschrijven in plaats van dat ik elke keer een envelop met contant geld op de tafel moet achterlaten. Al was het alleen al omdat ik bijna nooit contant geld op zak heb! Maar nu is het afwachten tot Wil langs komt. Ik ben heel benieuwd wat voor persoon we over de vloer gaan krijgen. En ik kan niet wachten tot ik na haar bezoek weer binnen kom in mijn schoongemaakte huisje. 