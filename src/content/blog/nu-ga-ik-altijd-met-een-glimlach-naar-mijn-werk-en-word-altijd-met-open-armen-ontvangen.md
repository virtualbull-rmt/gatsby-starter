---
thumbnail: '../../../static/img/posts/no-thumbnail.png'
author: HomeWorks
path: /blog/Justyna-ervaring-werken-homeworks/
title: >-
  “Nu ga ik altijd met een glimlach naar mijn werk en word altijd met open armen
  ontvangen” 
seo:
  title: Interview met huishoudelijke hulp Justyna van HomeWorks
  description: >-
    Justyna vertelt over haar ervaringen in de schoonmaakbranche en het werken
    als hulp bij HomeWorks
  keywords: 'huishoudelijke hulp, ervaring, plezier, werken'
date: 2021-12-12T23:00:00.000Z
_template: blog_post
---



**Justyna Struck is al jaren met heel veel plezier werkzaam voor HomeWorks. Hiervoor werkte zij al langer in de schoonmaakbranche, maar had het lang niet altijd zo naar haar zin. Justyna vertelt ons openhartig over haar leuke, maar soms ook minder leuke ervaringen. Zij vindt vooral de waardering die je krijgt van je werk, erg belangrijk. Bij HomeWorks heeft zij gelukkig heel fijn werk gevonden, met hele leuke klanten die haar echt waarderen. Ze stelt zichzelf graag voor en vertelt ook over haar bijzondere hobby’s en andere bezigheden naast haar werk bij HomeWorks.**

![](/justyna-noord-brabant.jpg)

_Even voorstellen_

“Hallo, leuk dat jullie willen weten wie ik ben en wat ik eigenlijk doe bij HomeWorks. Mijn naam is Justyna Struck. Ik ben 39 jaar en alleenstaande moeder met 3 geweldige zoons. Ik ben geboren en getogen in Gdansk Polen maar al tientallen jaren woonachtig in de lichtstad van Nederland namelijk Eindhoven.”

_Je werkt al heel lang in de schoonmaakbranche. Hoe was dat?_

“Toen ik in Nederland kwam ben ik eigenlijk al een beetje in de schoonmaak wereld terecht gekomen.

Zo heb ik onder andere gewerkt op vakantieparken en daar vakantiehuisjes schoongemaakt. Maar dit was toch niet wat ik eigenlijk zocht. Want het is zwaar werk en eigenlijk werden we niet gewaardeerd voor wat we deden.

Dus ging ik op zoek naar iets anders en kwam terecht bij Philips. Maar ook dit was niet echt iets voor mij: onregelmatige werktijden, werken in de weekenden etc… En ook wetend dat ik toen een kleine had die verzorgd moest worden.

Uiteindelijk na wikken en wegen kwam ik terecht bij het schoonbedrijf GOM in Eindhoven. Na een sollicitatiegesprek werd ik aangenomen en moest een schoolgebouw schoonmaken. (kantine, leslokalen, kantoren etc..) Enigste nadeel was, dat dit in de avonduren was. Ondanks dit heb ik het toch lang vol gehouden, maar op den duur werd er meer gevraagd aan mij waardoor mijn regelmaat weer werd verstoord. Ja, als alleenstaande moeder en toen met jonge kinderen is het gewoon lastig om altijd gehoor te geven. Tenslotte staan je kinderen op de eerste plek.

Via een goede kennis van mij werd ik in contact gebracht met een thuiszorg organisatie. Hier vroegen ze namelijk huishoudelijke hulpen bij mensen thuis. En met regelmatige uren die ik zelf kon bepalen. Ik voelde me gelijk thuis bij deze werkgever, leuke klanten en de meesten allemaal in Eindhoven. En wat ik voornamelijk leuk vond, dat je gewaardeerd werd voor wat je deed. Echter, na aantal jaren gewerkt te hebben liep mijn contract af. Deze werd niet meer verlengd i.v.m. bezuinigingen. Daar zat ik weer. Heb je een leuke baan, wordt je contract niet meer verlengd.

Als persoon ben ik een doorzetter en met hulp van mijn goede kennis kwam ik terecht bij een hotel in Eindhoven waar ik als housekeeping ging werken. In het begin was het leuk werk, wel zwaar…, want alle kamers moeten binnen een bepaalde tijd klaar zijn. Ik had ook leuke collega’s etc... Maar bij verandering van het management veranderde er veel. We moesten langer door werken, alle weekenden werken en werden totaal niet gewaardeerd. Hierdoor kwam ik avonden vaak huilend thuis en ik merkte dat mijn gezondheid er aan onderdoor ging en gestrest ik raakte. Ik heb vele gesprekken gevoerd met de leiding, maar niks mocht baten. Daarom ben ik er uiteindelijk mee gestopt.“

_En toen kwam je bij HomeWorks, hoe ging dat?_

“Gelukkig kwam ik op internet HomeWorks tegen en na wat gelezen te hebben, heb ik de moed genomen om te bellen en gevraagd om informatie: wat is HomeWorks, wat doen ze en wat wordt er van mij verwacht?

Na een goed gesprek werd ik aangenomen en mocht ik aan de slag bij HomeWorks. Op de eerste dag moest ik mij melden bij een huis in Eindhoven waar een medewerkster van HomeWorks op mij wachtte en uitlegde wat de bedoeling was.

Ik voelde mij helemaal op mijn gemak en desbetreffende collega was zeer te spreken over mij en mijn inzet en zo begon ik langzaam met mijn eerste klantjes.”

_Hoe vind je jouw werk nu?_

“Het werk bevalt mij zo goed dat ik inmiddels een groot klantenbestand heb in Eindhoven en Waalre. Wat het werk zo leuk maakt bij HomeWorks is, dat je met sommige klanten een hechte band hebt. Sommigen zijn zelfs vriendinnen geworden. Alle klanten die ik momenteel heb in mijn bestand, zijn dolblij met mij. Niet alleen zijzelf maar bij sommige ook de kinderen.

Ik ga altijd met een glimlach op de fiets naar mijn klanten toe en word altijd met open armen ontvangen. Als ik soms een afspraak moet annuleren door privé afspraken of gewoon even een dag vrij wil hebben, dan appen ze mij met de vraag of alles goed gaat met mij. Hoe lief is dat dan!

En ja soms zie je ook wel eens dingen dat je denkt, dat ga ik dus niet opruimen, denk bijvoorbeeld aan speelgoed van de kinderen die door heel het huis rondslingeren. Of soms zijn er werkzaamheden die gedaan moeten worden die niet haalbaar zijn in je planning, omdat je die dag meerdere klanten heb staan. Maar flexibel dat ik ben, doe ik deze werkzaamheden dan meestal een week later als ik weer bij die klant ben.”

_Wat zijn je hobby’s? Doe je naast je werk als huishoudelijke hulp nog andere leuke dingen?_

"Naast HomeWorks heb ik natuurlijk ook hobby’s , zoals kaarsen maken, decoreren en vloerkleden haken. Een hobby die mij lekker ontspanning geeft.

Maar natuurlijk doe ik ook leuke dingen met mijn kinderen, dit mag natuurlijk niet vergeten worden.

Verder ben ik ook lange tijd internationaal fotomodel geweest bij Galucci. Fotoshoots voor hun klantenbestand etc… Maar na paar jaar ben ik hiermee gestopt omdat het teveel energie en tijd vroeg en niet te combineren was met mijn andere werkzaamheden.

Ook ga ik met mijn beste vriend veel op pad. Musea pakken, strandwandeling kajakken, en heerlijk uiteten.

Maar ja, na mijn werk moet ik ook het huishouden bij mijzelf thuis doen en koken. En dan val ik op de bank en zet ik Netflix op om te genieten van een goede serie of film.

Zo, dit een beetje over mijzelf, wie ik ben, wat ik gedaan heb en nu doe. Ik kan alleen maar vertellen dat ik ontzettend blij ben met HomeWorks en met mijn klanten.

Waarom? Ik word nu gewaardeerd voor wat ik doe, zowel door de werkgever als door de klant. En ik heb veel plezier in mijn werk! Dus, ik hoop nog vele jaren voor HomeWorks te mogen blijven werken!"
