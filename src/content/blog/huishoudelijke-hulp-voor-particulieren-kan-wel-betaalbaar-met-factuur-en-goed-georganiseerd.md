---
title: Huishoudelijke hulp voor particulieren betaalbaar
author: Jan Visser
date: 2012-12-19T15:24:43.000+00:00
path: "/blog/huishoudelijke-hulp-voor-particulieren-betaalbaar/"
thumbnail: "../../../static/img/posts/no-thumbnail.png"
seo:
  title: Huishoudelijke hulp voor particulieren betaalbaar
  description: Inkomensafhankelijke vergoeding voor huishoudelijke hulp levert werk
    op voor home works
  keywords: indicatie, thuiszorg, homeworks

---
**Aangekondigde bezuinigingen rondom huishoudelijke hulp veroorzaakt de laatste maanden onrust bij medewerkers van Thuiszorgorganisaties en hun cliënten. Een indicatie en de vergoeding voor een huishoudelijke hulp wordt binnenkort inkomensafhankelijk gemaakt. Daarbij wordt kritisch gekeken of vrienden, familie of buren kunnen bijspringen.**

Onderzoek (zie bijvoorbeeld rapport van Gupta Strategists: ”Stilte voor de Storm”) wijst uit dat met het nieuwe regeerakkoord het aantal mensen dat nog, via een indicatie, huishoudelijke hulp zal kunnen ontvangen met 75 % zal afnemen. Slechts de meest kwetsbaren in onze samenleving zullen nog een indicatie krijgen en voor vergoeding in aanmerking komen. Voor veel mensen wordt het te duur om huishoudelijke hulp via de Thuiszorg te behouden en zelf te betalen, omdat de kosten dan al snel tussen de € 18 en € 22 per uur liggen. Er wordt verwacht dat mensen massaal in het ‘zwarte circuit’ op zoek gaan naar een huishoudelijke hulp voor zichzelf of voor hun ouders, omdat andere opties te duur zijn. Home Works ontving de afgelopen weken telefoontjes en e-mails van medewerkers van Thuiszorgorganisaties die hun contract niet verlengd krijgen, in uren terug moeten of bijvoorbeeld 3 maanden moeten stoppen met werken om vervolgens tegen een lager loon weer aan de slag te gaan bij dezelfde Thuiszorgorganisatie. Deze huishoudelijke hulpen zoeken, soms zelfs samen met hun klanten, naar andere mogelijkheden om toch bij hun klanten te kunnen blijven werken waarbij het voor de klanten betaalbaar moet blijven.

Om die reden komen ze bij Home Works terecht. Home Works werkt met een groot landelijk netwerk van huishoudelijke hulpen en biedt al 20 jaar betaalbare en goed georganiseerde hulp aan huis met oog voor de klant en de hulp! Het tarief dat Home Works hanteert ligt niet veel hoger dan tegenwoordig op de ‘zwarte markt’ wordt betaald. Home Works regelt voor € 16,50 per uur voor klanten een vaste huishoudelijke hulp én contactpersoon, organiseert vervanging bij ziekte en vakantie, stuurt maandelijks een overzichtelijke factuur en werkt met voorvrouwen die de kwaliteit van de huishoudelijke hulpen waarborgen. Tevens is de hulp volledig afgestemd op de wensen van elke individuele klant.