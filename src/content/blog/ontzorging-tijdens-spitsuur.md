---
title: 'Ontzorging tijdens spitsuur'
author: 'Jan Visser'
date: '2015-02-13T10:49:53+00:00'
path: /blog/ontzorging-tijdens-spitsuur/
thumbnail: ../../../static/img/posts/post-ontzorging-tijdens-spitsuur/oppas.jpg
seo:
    title: 'Ontzorging tijdens spitsuur'
    description: 'Ontzorgen van drukke gezinnen met kinderen? Wij helpen graag'
    keywords: 'ontzorgen, kinderopvang, oppas'
---
### Met het gezin aan tafel, in alle rust de dag doornemen.

 ![](/img/posts/post-ontzorging-tijdens-spitsuur/oppas.jpg)

Als full-service organisatie wil Home Works voor iedereen een bereikbare en betrouwbare partner zijn, voor elke groep die gebruik wil maken van huishoudelijke hulp. Home Works vindt het belangrijk om een luisterend oor te hebben voor de specifieke behoeftes van onze klanten, en ondersteunen graag daar waar dat nodig is. Bij jonge gezinnen, waarbij de beide ouders werken, merkten we dat we hen een plezier kunnen doen met het leveren van een beetje extra tijd en rust.

### Wij leveren niet alleen huishoudelijke hulp..

Alle ballen in de lucht houden, dat kan ontzettend inspannend zijn. Met een carrière én een (jong) gezin. En thuis wil je het ook gezellig hebben. Home Works ondersteunt alle klanten op een manier die voor hen het beste werkt. Dus als wij een paar ballen kunnen overnemen, doen we dat graag.

### ..Maar ook boodschappenservice 

Met een jong gezin en een drukke carrière kan het prettig zijn om wat extra ondersteuning te ontvangen. Gelukkig voorziet Home Works in een uitgebreid aanbod aan diensten. Wat zegt u ervan als wíj voor u de boodschappen doen? Geen gehaast meer uit het werk, maar van te voren een belletje met uw hulp, en u kunt in alle rust van het werk vertrekken.

### ..Of een warme maaltijd die klaar staat

Wie werkende ouder is weet: het einde van de dag is het spitsuur. Net klaar met een drukke werkdag, dan snel de kinderen ophalen en als iedereen thuis is een gezonde maaltijd bereiden. Uw huishoudelijke hulp van Home Works helpt u graag om het spitsuur wat te verlichten, dus spreek gerust van te voren af dat hij of zij voor u een warme maaltijd bereidt. Haalt u in alle rust de kinderen op, en schuift het hele gezin meteen aan bij thuiskomst.

### Wij ontzorgen graag samen

Daarom zijn wij in gesprek met andere organisaties, die net als wij een breed aanbod van diensten hebben om gezinnen te ontzorgen. Mochten er concrete samenwerkingen ontstaan waar u ook van kunt profiteren, dan laten we u dat uiteraard weten via onze website en dit blog.

### Wilt u ook wat meer ruimte in uw schema?

Neem dan contact met Home Works op. Wij willen onze klanten optimaal ondersteunen en dáár bijspringen waar dat gewenst is. Met als resultaat dat u thuis ontspannen kunt genieten van uw gezin. Wij zijn op werkdagen telefonisch te bereiken via 0800-2003.
