---
title: 'Persbericht: Hulp in de huishouding goed voor relaties'
author: Jan Visser
date: 2013-05-27T08:52:49+00:00
path: "/blog/persbericht-hulp-in-de-huishouding-goed-voor-relaties/"
thumbnail: "../../../static/img/posts/no-thumbnail.png"
seo:
  title: 'Persbericht: Hulp in de huishouding goed voor relaties'
  description: 'Persbericht: Hulp in de huishouding goed voor relaties'
  keywords: hulp, huishouden, relatie, ruzie

---
**Home Works: Vaderdag win-actie voor rust en _quality time_**

## **Hulp in de huishouding goed voor relaties**

**Nederlanders zijn terughoudend in het uitbesteden van het huishouden. Dit concludeert Home Works, dat al 20 jaar huishoudelijke hulp aanbiedt voor particulieren. De verdeling van huishoudelijke taken is vaak aanleiding voor ruzies en onrust binnen relaties, blijkt uit onderzoeken. Terwijl ook blijkt dat veel mensen wel huishoudelijke hulp willen, maar dit in de praktijk niet doen.**

Van alle huishoudens heeft 23,8% hulp in de huishouding, terwijl 55% dit zou willen. Van de tweeverdieners heeft 45% hulp in de huishouding. Hierbij gaat het vooral om schoonmaken, gemiddeld 3 uur per week. “Maar een huishoudelijke hulp kan natuurlijk met meer dingen helpen, zoals bedden opmaken, strijken, boodschappen doen of het eten voorbereiden”, aldus Marieke Zwagerman van Home Works. “Wij krijgen zeer positieve reacties van onze klanten die het begrip huishoudelijke hulp breed durven te interpreteren. Natuurlijk kost hulp geld, maar je koopt daarmee ook vrije tijd en rust. Voor veel mensen is dat een investering waard.”

**Schoonmaakhulp is relatiehulp?**

Uit vrijwel ieder onderzoek over relaties komen frustraties over verdeling van huishoudelijke taken naar voren. Uit onderzoek onder 7000 Amerikaanse moeders bleek zelfs dat een groot deel hun man eerder als een extra kind zag dan als partner, omdat ze niet op hem kunnen bouwen als het gaat om het uitvoeren van huishoudelijke taken. Een Brits onderzoek onder 1000 stellen concludeerde dat zij gemiddeld 135 keer per jaar ruzie over het huishouden maken, waarbij het niet opruimen van spullen de grootste ergernis bleek. De Nederlandse journalist Onno Aerden noemde in zijn net verschenen handboek ‘Succesvol samenwonen’ de werkster ‘een relatietherapeut.’

**Last-minute Vaderdag win-actie!**

Om te ervaren hoe het is om hulp te hebben in het huishouden, geeft Home Works speciaal voor Vaderdag 5 x 3 uur schoonmaken weg. Tot donderdag 12 juni kunnen geïnteresseerden via de app ‘Vaderdagactie’ op de Facebookpagina van Home Works in maximaal 100 woorden laten weten waarom zij hulp in de huishouding zouden willen en wat hen tot nu toe hiervan weerhoudt. Op 14 juni worden de winnaars bekend gemaakt. Winnaars ontvangen per mail de Vaderdag cadeaubon. Vader krijgt zo rust en gezelligheid cadeau.  **_Over Home Works_** _Home Works biedt sinds 1994 professionele hulp in de huishouding aan zoals schoonmaken, huishoudelijke klussen en het onderhouden van tuinen. Het bedrijf heeft model gestaan voor de witte-werkster-regeling, dat zich sterk maakte voor wit betalen en professioneel begeleiden van werksters. Inmiddels werkt Home Works met de regeling Diensten aan Huis, waarbij een vaste hulp en contactpersoon zorgen voor stabiliteit en kwaliteit. Home Works staat voor een professionele aanpak van het organiseren van huishoudelijke hulp en biedt een compleet dienstenpakket. **www.homeworks.nl**_