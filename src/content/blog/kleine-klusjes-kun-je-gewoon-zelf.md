---
title: Kleine klusjes? Kun je gewoon zelf
author: Jan Visser
date: 2013-11-13T15:54:47+00:00
path: "/blog/kleine-klusjes-kun-je-gewoon-zelf/"
thumbnail: "../../../static/img/posts/no-thumbnail.png"
seo:
  title: Kleine klusjes? Kun je gewoon zelf
  description: De kleine klussen in en rondom het huis zelf opknappen
  keywords: klusjes, doe-het-zelf, instructie

---
Je kent ze wel, de kleine klusjes die maar blijven liggen. Zoals een kraan die lekt, een plankje dat nog steeds opgehangen moet worden of een cv die je moet ontluchten. Je hebt er geen tijd voor en eigenlijk ook geen zin in, maar om hiervoor nou een klusjesman in te schakelen… Gelukkig zijn er op internet miljoenen handige filmpjes te vinden waarmee je snel zelf kleine klusjes kunt oplossen. Met als bonus een trots gevoel: ‘Yes, helemaal zelf opgelost!’ Heb je bijvoorbeeld een verstopte afvoer? Geen paniek! Met een gootsteenplopper en eventueel een ontstoppingsveer heb je dit zelf binnen drie minuten verholpen.

Als er geen warm water meer uit de kraan komt moet je de Cv-ketel misschien bijvullen of ontluchten. Deze handige klusjesman laat je zien hoe je dat gemakkelijk zelf kunt doen.

In ons blog van twee weken geleden adviseerden we je om tochtstrips te plaatsen, om zo je huis te beschermen tegen kou en tocht (en flink te besparen op energie). Maar hoe breng je tochtstrips aan? Dat vertelt deze ‘groene klusjesman’ je in dit instructiefilmpje.

Zo, door deze klusjes zelf te doen bespaar je weer geld om leuke andere dingen mee te doen. En als je daar nog meer tijd voor wil hebben kun je natuurlijk altijd even contact opnemen met HomeWorks door te bellen naar 0800-2003 of een email te sturen. Heb jij ook wel eens een klusje gedaan aan de hand van een internetfilmpje? Vertel het ons hieronder of deel het met ons op [Facebook](https://www.facebook.com/homeworkshulp?ref=hl "Like Home Works op Facebook").