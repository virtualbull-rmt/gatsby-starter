---
title: Nieuwsbrief april
author: Jan Visser
date: 2013-04-03T12:58:08+00:00
path: "/blog/nieuwsbrief-nieuwsbrief-april/"
thumbnail: "../../../static/img/posts/no-thumbnail.png"
seo:
  title: Nieuwsbrief april
  description: De homeworks nieuwsbrief van april
  keywords: nieuwsbrief, homeworks

---
**_Bij Home Works hebben we de lente in onze bol! Met een kakelverse nieuwsbrief in uw digitale postbus, waarin u kunt lezen over ons nieuwe familiepakket (met aantrekkelijke korting!). Ook doen we verslag van het voorvrouwenoverleg en komt u te weten hoe Home Works de media verovert!_**

## Samen meer tijd voor leuke dingen

Bent u op zoek naar hulp in de huishouding, en uw moeder of vader, of één van uw kinderen, ook? Dan profiteert u met Het Familiepakket van een aantrekkelijke korting! Als u ons 'liket' op [Facebook ](https://www.facebook.com/homeworkshulp?ref=hl "Home Works op Facebook")of [@HWdiensten](https://twitter.com/HWdiensten "Home Works op Twitter") volgt op Twitter heeft u dit nieuwe pakket vast voorbij zien komen. We schreven hier ook al een blog over. Als u en een familielid zich in dezelfde week aanmelden als klant bij HomeWorks betaalt u geen €16,50 per uur maar €15,75! Dit scheelt per maand al gauw een paar tientjes. Wilt u meer weten? Mail dan naar [info@homeworks.nl](mailto:info@homeworks.nl?subject=Het%20familiepakket%20van%20Home%20Works "Mailen naar Home Works"). En bent u nog geen klant en wilt u zich samen met een familielid aanmelden, klik dan hier.

## Goede sfeer bij het voorvrouwenoverleg

Op 8 maart vond het halfjaarlijkse voorvrouwenoverleg plaats. Een gezellige èn nuttige bijeenkomst! De aanwezige voorvrouwen konden in een prettige sfeer ideeën met elkaar uitwisselen. Handig, want zo kunnen we bepalen hoe we de dienstverlening aan klanten en hulpen nog verder kunnen verbeteren. Als er verdere ontwikkelingen zijn houden we u daar uiteraard van op de hoogte!

## HomeWorks op televisie en in de bladen

De afgelopen tijd was HomeWorks te bewonderen in verschillende media. Zo stonden we in Lof magazine, het blad voor vrouwen met ambities. En we werden we genoemd in het blad LINDA. Laatst hadden we zelfs een cameraploeg van RTL 4 over de vloer! Het programma Lifestyle Experience was op bezoek en interviewde onze communicatiemanager Marieke en één van onze hulpen, die ook nog een schoonmaakdemonstratie gaf. Wij zitten klaar voor de buis. Kijkt u ook? Lifestyle Experience met HomeWorks wordt op zondag 7 april om 14:20 uitgezonden op RTL 4!

## Wist u dat

* Als u een nieuwe klant aandraagt u daarvoor 2 uur gratis (!) schoonmaak cadeau krijgt?
* We elke woensdag actuele vacatures plaatsen op onze [Facebookpagina](https://www.facebook.com/homeworkshulp?ref=tn_tnmn "Home Works op Facebook")?
* We via Facebook en Twitter regelmatig leuke acties hebben? Like en [volg ](https://twitter.com/HWdiensten "Home Works op Twitter")ons om op de hoogte te blijven van de laatste aanbiedingen.
* U ook voor hulp in de tuin bij ons terecht kunt?

**Wij wensen u een prachtig voorjaar!**