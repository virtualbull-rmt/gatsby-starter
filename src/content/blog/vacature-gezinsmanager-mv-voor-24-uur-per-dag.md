---
title: 'Vacature: gezinsmanager (m/v) voor 24 uur per dag'
author: Jan Visser
date: 2014-06-11T14:17:28+00:00
path: "/blog/vacature-gezinsmanager-mv-voor-24-uur-per-dag/"
thumbnail: "../../../static/img/posts/no-thumbnail.png"
seo:
  title: 'Vacature: gezinsmanager (m/v) voor 24 uur per dag'
  description: Lees hoe je je huishouden beter kunt organiseren
  keywords: organiseren, huishouden

---
Ken je dit filmpje al? Verschillende mensen hebben een sollicitatiegesprek via Skype met een bedrijf. Maar wat voor functie is dit eigenlijk?

Dit laat goed zien dat het organiseren van het huishouden, helemaal met jonge kinderen, best lastig kan zijn. Daarom een blog met een aantal tips, die jouw drukke gezinsleven hopelijk wat meer lucht geven. En ze gelden net zo goed voor vaders als voor moeders.

* **Ander ontbijt?**

’s Ochtends iedereen op tijd op het werk en op school is al een uitdaging op zich. Heeft jouw kind moeite om die boterham naar binnen te krijgen waardoor alles nog langer duurt? Probeer eens een ander ontbijt. Wellicht is een lekkere bakje fruit of een kommetje yoghurt met muesli binnen 10 minuten op. En niet elk kind heeft ’s ochtends enorme trek, dus misschien is een halve boterham wel genoeg. Of maak een lekkere smoothie met fruit en yoghurt, en een handje havermout. Beeld via allrecipes.nl

* **Spullen op hun vaste plek**

Zorg ervoor dat spullen een vaste plek hebben en spreek ook samen af dat als je iets gebruikt, je het daar ook weer terug stopt. Dus speelgoed zit in de spoelgoedkoffer en schoenen liggen in de mand bij de deur. Dit voorkomt een speurtocht (naar bijvoorbeeld schoenen) in de ochtend en zorgt voor een opgeruimd huis, wat op zichzelf al een rustiger gevoel geeft.

* **Vooruit koken**

Deze tip heb je vast al eens gehoord, maar het blijft een belangrijke: Werk vooruit. Doe in het weekend de boodschappen en kook zondag voor een aantal dagen vooruit. Vries het in porties in. Voordat je weggaat, haal je uit de vriezer wat je nodig hebt en ’s avonds hoef je het dan alleen nog maar op te warmen. Scheelt veel gehaast. Als je dit voor jezelf niet prettig vindt, maak je als de kinderen in bed liggen gewoon wat anders voor jezelf klaar. Enne, hou ook altijd een paar diepvriespizza’s achter de hand voor als je schema écht in het honderd loopt. Beeld via colorbox.com

* **Zet de klok**

Ready, steady go! Grote peuters en kleuters kunnen als best omgaan met een klok en tijdsdruk. Zet een wekkertje (of een timer op je telefoon) en spreek af dat als het belletje of piepje gaat ze hun boterham op of hun kleren aan moeten hebben. Wat zijn jouw tips om het leven met kleine kinderen iets rustiger te laten verlopen? Deel ze hier of op [Facebook](https://www.facebook.com/homeworkshulp?ref=hl "Like Home Works op Facebook").