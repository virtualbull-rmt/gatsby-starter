---
title: Tips voor het voorjaar!
author: Jan Visser
date: 2013-04-11T14:40:18+00:00
path: "/blog/tips-voor-het-voorjaar/"
thumbnail: "../../../static/img/posts/no-thumbnail.png"
seo:
  title: Tips voor het voorjaar!
  description: Tips voor de voorjaarsschoonmaak
  keywords: schoonmaak, voorjaar, tips

---
Ook al is het grijs weer buiten en regent het, wij doen alsof dat niet zo is. Want deze zondag schijnt het 20 graden te worden, dus daar houden we ons aan vast. Jawel, het échte voorjaar is in aantocht! En dus is het weer tijd voor wat handige tips voor de voorjaarsschoonmaak!

* We kunnen de was weer buiten ophangen. Daar droogt het mooier van op en het scheelt weer een rondje in de droger. En met de zon in je gezicht is geen enkele klus vervelend.
* Geeft de stofzuiger een muffe geur af? Zuig wat waspoeder mee op en je huis ruikt weer lentefris.
* Bij apparaten of oppervlakken van RVS zie je snel vette vingers. De oplossing? Een beetje olijfolie op een keukenpapiertje, inwrijven en weg zijn de vingerafdrukken.
* De gordijnen kunnen ook weer een wasbeurt gebruiken. Maar om nou al die haakjes eraf te halen? Gelukkig hoeft dat niet. Bindt het gordijn vlak onder de haakjes samen en stop de haakjes in een oude sok, een linnen tasje of een washandje. Knoop goed dicht, en dan kan het gordijn, húp ,de wasmachine in.
* Voegen tussen tegels in de badkamer en keuken kunnen verkleuren. Niet zo’n fris gezicht. Maak een papje van bleek en soda, smeer hiermee de voegen in en laat het een kwartier intrekken. Afspoelen met water en je kunt weer lekker in de tuin gaan zitten.

Wat is jouw allerbeste schoonmaaktip? Reageer hieronder, wij zijn benieuwd naar jouw gouden tips!