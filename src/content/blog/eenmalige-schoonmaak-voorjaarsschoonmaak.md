---
path: /blog/eenmalige-schoonmaak-voorjaarsschoonmaak/
title: Bent u al klaar voor het Voorjaar?
seo:
  title: Bent u al klaar voor het Voorjaar?
  description: Bent u al klaar voor het Voorjaar?
  keywords: 'eenmalige schoonmaak, voorjaarsschoonmaak, voorjaar'
thumbnail: '../../../static/img/posts/post-eenmalige-schoonmaak-voorjaarsschoonmaak/schoonmaak-voorjaar.jpg'
date: 2015-03-06T12:17:23.000Z
author: Jan Visser
---

Het is nog steeds gebruikelijk om het voorjaar te beginnen met een grote schoonmaak. In de meeste huishoudens komt dat neer op de ramen extra lappen, de plinten afnemen en de keukenkastjes een sopje geven. Niet te vergelijken met hoe onze grootmoeders dat deden. Die waren dagen bezig met het poetsen van het gehele huis. Kunt u het zich voorstellen dat u nu alle meubels verplaatst, de kasten van de muur haalt en al het houtwerk in de boenwas zet?

![grote schoonmaak](/img/posts/post-eenmalige-schoonmaak-voorjaarsschoonmaak/schoonmaak-voorjaar.jpg)

HomeWorks verzorgt geen éénmalige schoonmaak meer. Maar ben je op zoek naar een hulp die voor één keer wilt komen helpen, dan raden we je aan om eens te gaan chatten met hulpen op [huishoudelijke-hulp.nl ](https://huishoudelijke-hulp.nl "Eénmalige hulp in huis")of [werkster.nl](https://werkster.nl "Zoek een werkster voor een eenmalige schoonmaak")

###

### Ouderwetse Voorjaarsschoonmaak

In die tijd was het nodig om flink te poetsen, want in de jaren ’50 en ’60 had bijna iedereen een kolenkachel. Na een hele winter gestookt te hebben, had de kachel ervoor gezorgd dat op alle meubelstukken, vloerkleden en wandornamenten een laagje roet was komen te liggen.

### Op Wikipedia staat bij ‘Voorjaarsschoonmaak’ het volgende:

*“De gordijnen werden van het raam gehaald (…) De vloerkleden en lopers werden opgerold en naar buiten gebracht om ze eens goed met de mattenklopper uit te kloppen. Als het weer het toeliet, deed men al het meubilair even naar buiten, om het binnen eens goed schoon te maken. Alle kasten werden leeggeruimd en van binnen goed schoongemaakt. (…) Voordat men de kast weer inruimde werd deze eerst van de muur gehaald om achter en onder de kast alles goed schoon te maken en houten kasten werden goed in de boenwas gezet. (…)*

*Nadat de kasten weer schoon op hun plaats stonden, werden de kamerdeuren gesopt, de ramen gewassen en de vloeren geschrobd. (…) Het liefst werden de kamers ook opnieuw behangen en gewit.*

*Uit de slaapkamer werd ook de matras naar buiten gebracht, om deze goed met de mattenklopper uit te kloppen. De keuken, badkamer en toilet kregen dezelfde behandeling als de kamers, hier werden ook de tegels van de muren zorgvuldig afgewassen.”*

### Huishoudelijke dagtaak

Het huishouden was in die tijd sowieso een dagtaak. Wasmachines, stofzuigers, vaatwassers en wasdrogers waren er niet. Iets simpels als ‘de was doen’ duurde anderhalve dag, en ging gepaard met grote pannen met kokend water, wasborden, wringers en lange waslijnen met drogend textiel. Annegreet van den Bergen beschrijft het allemaal kleurrijk in haar bestseller ‘Gouden Jaren’.

### Opruimen hoorde er ook bij

Maar de Voorjaarsschoonmaak ging niet alleen om schoonmaken. Ook opruimen en weggooien vormde onderdeel van dit ritueel. Via Wikipedia: “De glazen en het servies, dat men niet dagelijks gebruikte, werden afgewassen. Kleding werd kritisch nagekeken en boeken, papieren en documenten werden zorgvuldig geordend.”

### Frisse blik op het huis

Hoewel de intensieve schoonmaaksessie van weleer in de meeste huishoudens verdwenen is, nemen veel mensen het voorjaar toch als moment om even met een andere blik naar hun interieur te kijken. Willen we de eethoek daar laten staan? Zullen we de tafel een kwartslag draaien? En met Koningsdag in aantocht organiseren veel mensen, net als vroeger, een flinke opruimsessie.</p>

### Ouderwets goed schoonmaken via Home Works

Kriebelt het bij u ook om aan de slag te gaan? En wilt u wat ondersteuning in het opfrissen van uw huis? Neem gerust contact op met Home Works, wij helpen u graag. U kunt bijvoorbeeld gebruik maken van een éénmalige schoonmaak om het huis écht klaar te maken voor het voorjaar. Voor een ouderwets schoon huis.

```javascript
```
