---
title: 'Opruimen is het nieuwe zwart!'
author: 'Jan Visser'
date: '2015-05-19T09:24:35+00:00'
path: /blog/opruimen-is-het-nieuwe-zwart/
thumbnail: ../../../static/img/posts/post-opruimen-is-het-nieuwe-zwart/2much_stuff.jpg
seo:
    title: 'Opruimen is het nieuwe zwart!'
    description: 'Opruimen moeilijk? Opruimcoaches als Marie Kondo helpen je met handige tips'
    keywords: 'opruimen, marie kondo, Opgeruimd!'
---
Opruimen: voor de één een makkie, voor de ander een bezigheid vol moeilijke keuzes. Want wat te doen met die oude vaas van oma? De knutsels van de kleuterschool van je kind? En dat ene jurkje dat eigenlijk niet meer kan, maar dat té leuk is om weg te doen?

![](/img/posts/post-opruimen-is-het-nieuwe-zwart/2much_stuff.jpg)

**‘A Spark of Joy’**

Om je te helpen met opruimen schieten de opruimcoaches als paddestoelen uit de grond. Dé opruimgoeroe van dit moment is de Japanse Marie Kondo. Met haar boek 'A Spark of Joy' (in het Nederlands uitgebracht onder de titel 'Opgeruimd!') bestormt ze de internationale bestsellerlijsten, en haar naam is zelfs verworden tot een werkwoord: Kondo-en. Haar filosofie valt samen te vatten tot één zin: "Geeft iets je ' a spark of joy'? Houden. Doet het dat niet? Dan moet het weg".

**Opruimtips van de HuishoudCoach**

In Nederland kennen we inmiddels ook opruimcoaches. Zamarra Kok is een bekende: zij is al vaker voorbij gekomen op het [blog van Home Works](http://3zk6.mjt.lu/link/3zk6/n4j6k7gg2vz/4/VrdCJusNVcXug4peDLsWFA/aHR0cDovLzN6azYubWp0Lmx1L2xpbmsvM3prNi9uNGo2azIzNnh2ei80L0NHZng0TkRlZGZBVVoyQWxsaTd2aEEvYUhSMGNITTZMeTkzZDNjdWFHOXRaWGR2Y210ekxtNXNMMjVzTDJKc2IyY3ZOekl2ZEdsd2N5MTJZVzR0ZW1GdFlYSnlZUzFyYjJzdGRtOXZjaTFsWlc0dGMzUnlaWE56Ykc5NlpTMXJaWEp6ZEE). Ook Els Jacobs timmert flink aan de weg. Met haar bedrijf helpt ze mensen die het lastig vinden om dingen weg te gooien. Op haar website deelt ze de volgende tips:

- Leg alles wat je hebt gebruikt meteen terug op de vaste plek
- Kost het minder dan vijf minuten om iets op te ruimen, doe het dan meteen
- Maak een tien-minuten rondje aan het einde van de dag. Leg los slingerende dingen op de juiste plek of gooi ze weg.
- Controleer een keer per maand de opgeruimde plekken en doe overbodige spullen weg
- Iets nieuws gekocht, gemaakt of gekregen? Maak ruimte door een oud voorwerp weg te doen

Inspireren deze tips en opruimcoaches jou ook tot het weg doen van oude spullen? Of ben je van nature al een opgeruimd type?
