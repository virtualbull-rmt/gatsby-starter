---
thumbnail: '../../../static/img/posts/no-thumbnail.png'
author: HomeWorks
path: /blog/hoeveel-uur-heeft-huishoudelijke-hulp-nodig/
title: 'Hoeveel uur heeft een huishoudelijke hulp nodig voor mijn huis? '
seo:
  title: Hoeveel uur heeft een huishoudelijke hulp nodig bij mij thuis?
  description: >-
    Weten hoeveel uur een schoonmaakster nodig heeft om jouw huis goed schoon te
    maken? Tips en vragen van HomeWorks die je helpen om dit goed te bepalen.
  keywords: Hoeveel uur heeft huishoudelijke hulp nodig
  lang: ''
date: 2021-07-04T22:00:00.000Z
_template: blog_post
---



**De kogel is door de kerk. Je hebt na jaren twijfelen ‚Äúneem ik thuis nou wel of geen schoonmaakster?‚Äù eindelijk besloten om toch maar eens een goede huishoudelijke hulp te gaan zoeken. Want hoe heerlijk is het, om elke week thuis te komen in een schoon huis en in de weekenden wat meer tijd voor jezelf en andere dingen dan het huishouden te hebben! Hoe moet je dit aanpakken? Je zit vast met een boel vragen zoals: hoeveel tijd heeft een schoonmaakster nodig? En, wat doet een huishoudelijke hulp eigenlijk precies? Hoeveel uur per week laat je schoonmaken of wil je het liever maar eens in de twee weken? Wat doet een schoonmaakster nou eigenlijk in 2 of 3 uur? Is dat genoeg of heeft een huishoudelijke hulp bij jou thuis misschien wel meer tijd meer nodig? Hoe bepaal je dat? Lees onze tips om te bepalen hoe lang een huishoudelijke hulp nodig heeft, zodat je huis heerlijk schoon en fris is als je thuiskomt.**

![](/corana.PNG)

## Wat doet een huishoudelijke hulp in 3 uur?

Hoeveel uren huishoudelijke hulp ga je nemen? Hoeveel tijd heeft een werkster nodig om bij jou thuis goed schoon te maken?  Wat doet een schoonmaakster in bijvoorbeeld 3 uur? Om daar achter te komen kun je jezelf een aantal vragen stellen.

#### Vraag 1: wat doet een huishoudelijke hulp?

Om te bepalen hoelang een huishoudelijke hulp nodig heeft moet je als eerste bepalen welke werkzaamheden je wilt uitbesteden. Bekijk de gebruikelijke taken van een werkster in onze [blog Wat doet een huishoudelijke hulp](/blog/wat-doet-goede-huishoudelijke-hulp/ "Dit mag je verwachten van een goede huishoudelijke hulp"). Maak een soort briefing met alle werkzaamheden en hoe vaak je die gedaan wilt hebben. HomeWorks heeft een handige voorbeeldbriefing die je kunt gebruiken. Om teleurstelling te voorkomen is het raadzaam om een prioriteitenlijst te maken waarbij de hulp precies weet wat ze als eerste moet doen en wat daarna voor zolang er nog tijd over is.

Veel schoonmaaksters gaan al wat langer mee, dus je kan natuurlijk ook vragen hoelang z√≠j denken nodig te hebben!

#### Vraag 2: hoe groot is je huis, aantal kamers?

De tijd die je nodig hebt voor schoonmaken hangt natuurlijk af van de grootte en type huis waarin je woont.  Het aantal kamers alleen zegt niet zoveel, maar wel de grootte. Belangrijk is ook om te bepalen of daadwerkelijk alle kamers gestoft, gezogen of gedweild moeten te worden. En, heb je meerdere badkamers of toiletten, dan is dat natuurlijk meer werk!

#### Vraag 3: type huis en hoe opgeruimd?

Sommige huizen zijn bewerkelijker dan anderen. Bovendien hangt het er ook vanaf hoe opgeruimd het is en hoeveel "vrije" ruimte de hulp heeft om lekker door te werken en te stofzuigen enzo. Moet de hulp eerst alle lego blokjes van de vloer halen of ander speelgoed terug in de bak stoppen? Staan er langs jouw bad of wastafel een hele rij met allerlei spulletjes, of alleen een bekertje met een tandenborstel? Heb je grote vensterbanken vol met leuke fotolijstjes die je wil laten afstoffen? Dan kost dat nou eenmaal meer tijd.

![](/hoeveel-uren-huishoudelijke-hulp.jpeg)

#### Vraag 4: hoe grondig schoonmaken?

Verder is het ook belangrijk om na te denken over hoe grondig er moet worden schoongemaakt. Hoe goed wil je dat het gebeurt? Moeten alle tegels geboend worden of is enkel met een schoonmaakmiddel spuiten en met wat water afspoelen wel genoeg? Wil je bijvoorbeeld dat ze onder de kussens van de bank stofzuigen en moet alle stof uit een boekenkast? Wil je de deuren, deurkrukken en trapleuning ook wekelijks schoongemaakt hebben? De schoonmaaktijd is dus vooral voor een groot deel afhankelijk van je eigen wensen.

#### Vraag 5: wie wonen er allemaal in je huis?

Woon je alleen of met een heel gezin met jonge kinderen die met hun vieze vingertjes overal aan zitten. Of heb je drie puberzonen die op hun kamers chips eten. Ben je vaak thuis of eet je elke dag buiten de deur? Heb je huisdieren en zitten de honden- of kattenharen overal? Wees re√´el in wat je van je hulp vraagt.

#### Vraag 6: Hoelang doe je er zelf over?

Kijk eens hoe lang je zelf bezig bent je huis helemaal schoon te maken. Misschien is het handig om het zelf eens echt te timen. Hou de tijd bij, maar doe dan wel √©cht alles wat je ook aan de huishoudelijke hulp wil vragen!

### Probeer het

Als je een niet te groot huis hebt en zuinig aan wilt doen, kan je beginnen met 2 of 3 uur. En vind je dat er niet genoeg gebeurt (of is er te weinig tijd voor speciale dingen zoals een keertje de koelkast schoonmaken of ramen lappen), dan breid je het uit naar 3 of 4 uur (dit is vaak makkelijker om te doen dan andersom).

Je kan ook afspreken om het een paar weken op proef te doen, zodat ze goed hun best doen en jij beter weet wat er dan binnen 2 of 3 uur mogelijk is.

### Houd het leuk!

En last but not least, de huishoudelijke hulp moet het ook leuk vinden om bij jou te werken. Want eerlijk is eerlijk , stel je hoge eisen en wil je dat iemand veel doet en alles spic en span is? Dan moet je daar ook wat voor over hebben. Ken je de uitdrukking ‚ÄúPay peanuts, get monkeys‚Äù? üòä

### Op zoek naar een vaste en goede huishoudelijke hulp

HomeWorks is expert op het gebied van goede huishoudelijke hulpen. HomeWorks werkt met  honderden hulpen en helpt je graag bij al je vragen . Al ruim 27 jaar regelt HomeWorks goede werksters door heel Nederland en heeft hier dus veel ervaring mee. Ben je op zoek zijn naar een fijne en offici√´le hulp? [Meld je dan hier aan](https://mijn.homeworks.nl/intake/client/step1?locale=nl_NL "Op zoek naar een hulp").

Hopelijk kan je door deze vragen en tips nu beter bepalen hoeveel uur een huishoudelijke hulp bij jouw thuis nodig heeft om alles blinkend schoon te maken. Maar natuurlijk kan onze helpdesk je ook altijd persoonlijk helpen, hier zie je hoe je [persoonlijk contact](/klantenservice/ "contact met klantenservice") opneemt.

![](/logo-met-tagline.jpg)
