---
title: Nieuwsbrief juni
author: Jan Visser
date: 2013-06-19T11:50:17+00:00
path: "/blog/nieuwsbrief-nieuwsbrief-juni-2/"
thumbnail: "../../../static/img/posts/no-thumbnail.png"
seo:
  title: Nieuwsbrief juni
  description: De nieuwsbrief van HomeWorks in juni
  keywords: nieuwsbrief, homeworks

---
Vakanties doorgeven, nieuwe collega's en de vaderdag winactie! Lees het in de nieuwsbrief van Home Works!

## Nieuwsbrief Home Works juni

_Na maanden van kou en regen komt de zomer eindelijk in zicht! In onze nieuwsbrief leest u wat u moet doen met vakanties doorgeven aan Home Works en of we werken op nationale feestdagen. Verder hebben we nieuws over onze kantoorbezetting en brengen we de winactie met Vaderdag uit ons persbericht nog even onder de aandacht._

### Vakantie en vrije dagen

Heeft u de vakantie al geboekt? Of gaat u lekker rijden richting Zuid-Frankrijk en ziet u wel op welke leuke camping u belandt? In ieder geval is het handig om uw vakantiedata door te geven aan Home Works. Dan kunnen wij uw hulp tijdig inlichten en haar eventueel vervangende adressen aanbieden bij klanten waarvan de hulp met vakantie is. Handig om te weten: Home Works werkt standaard niet op nationale feestdagen. Wilt u dan toch gebruik maken van één van onze huishoudelijke hulpen of bent u hulp en wilt u werken? Neem dan gerust [contact](mailto:info@homeworks.nl "Mailen naar Home Works") met ons op, dan kunnen wij kijken wat de mogelijkheden zijn.

### Persbericht en winactie

Het huishouden doen kan soms een bron van ergernis zijn. Soms leidt het zelfs tot ruzies tussen partners, over wie wat (niet) doet. En dat terwijl meer dan de helft van de Nederlandse gezinnen aangeeft dat ze best graag hulp in de huishouding zouden willen. Lees ons persbericht hierover!

### Home Works team: Nieuwe en vertrekkende collega’s

Op kantoor heeft Home Works er drie nieuwe collega’s bij! Ons team is versterkt met regiocoördinator Jill Albers, matcher Emel Ennmili en receptioniste Sanne Kersten. Welkom! Vorige week heeft Marieke Fransen voor het laatst bij ons gewerkt. Zij werkte voor Home Works als receptioniste en matcher en deed gesprekstrainingen. Ze gaat zich focussen op coaching en sollicitatietrainingen. Vanaf deze plek wensen wij haar nogmaals veel succes!

### Facebook 

Tot slot: Wist u dat we op de Home Works-Facebookpagina regelmatig leuke tips geven voor huis en tuin? [Like de pagina](https://www.facebook.com/homeworkshulp "Like ons op Facebook!") om op de hoogte te blijven! 