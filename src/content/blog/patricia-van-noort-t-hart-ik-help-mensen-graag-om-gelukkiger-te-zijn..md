---
thumbnail: ../../../static/img/raa.jpg
author: Karina Heideman
path: /blog/interview-Patricia-vertelt-over-haar-ervaring-als-hulp-in-Gelderland/
title: Ik help mensen graag om gelukkiger te zijn.
seo:
  title: 'Ervaring van huishoudelijke hulp Patricia in Gelderland bij HomeWorks '
  description: >-
    Interview met Patricia van Noort-’t Hart over haar ervaringen als
    huishoudelijke hulp bij HomeWorks
  keywords: huishoudelijke hulp Gelderland
date: 2021-09-27T22:00:00.000Z
_template: blog_post
---



**Patricia van Noort-’t Hart is al 15 jaar met heel veel plezier werkzaam voor HomeWorks. In Gelderland heeft ze veel fijne klanten waar zij al jaren werkt. In dit interview vertelt zij over haar ervaringen als hulp en haar bijzondere band met klanten. Ook geeft ze tips voor een succesvolle samenwerking aan andere hulpen én klanten. Ze stelt zichzelf graag even voor en vertelt over haar bijzondere hobby’s en andere werkzaamheden naast haar werk bij HomeWorks.**

![Huishoudelijke hulp in Gelderland Westendorp](/raa.jpg "Patricia werkt als huishoudelijke hulp in Gelderland")

Patricia: “Een opgeruimd en schoon huis, is meer rust in je hoofd.”

#### _Even voorstellen_

“Ik heet Patricia, ben 50 jaar, getrouwd en moeder van 3 meisjes en 2 bonus kinderen 😊

Sinds 2006 ben ik werkzaam in de huishouding en persoonlijke begeleiding. Dit werk doe ik met héél veel plezier en inzet! Eerst in Drenthe, maar nu al sinds 12 jaar in de provincie Gelderland. Afgelopen anderhalf jaar, was een tijd met uitdagingen. Maar daar hou ik van.”

#### _Heeft de Corona-pandemie jouw werk veranderd? Hoe ga je hiermee om?_

“Ondanks dat er veel gezinnen nog steeds thuiswerken en er soms veel kinderen rondliepen, heb ik m’n draai weten te vinden. Vaak ook door samen met klanten te overleggen en afspraken te maken. Zodat je toch je werk kunt doen en elkaar niet in de weg loopt. Op deze manier kan de huishoudelijke hulp doorgaan, wat heel fijn is. De klant heeft ondersteuning bij de huishouding en ik werk lekker door! Er was bijvoorbeeld bij een van mijn klanten een super lief meisje van een jaar of 3 die normaal bij de kinderopvang en nu elke week thuis was, als ik kwam. Zij wilde dan altijd meehelpen en stond ook met een sponsje en sopje naast me te boenen. Heel schattig, maar zo kan je natuurlijk niet lekker snel doorwerken. Dus sprak ik met haar en haar moeder af, dat ze de eerste 10 minuutjes mocht helpen en daarna een ander spelletje ging doen”.

#### _Je werkt al heel lang voor HomeWorks. Heb je al die tijd voor dezelfde klanten gewerkt of krijg je er steeds nieuwe bij?_

“Toen ik in 2006 bij HomeWorks begon werkte ik in Drenthe, waar ik toen woonde. Maar in 2009 verhuisde ik naar Gelderland. Samen met mijn man en kinderen gingen wij naar het dorp Westervoort. HomeWorks had binnen no time weer een nieuw klantenbestand voor mij! Bij sommigen werk ik nu nog steeds, dus dat is al weer een hele tijd.”

#### _Wat is fijn aan het werken met HomeWorks?_

“Het is heel fijn dat toen ik naar Gelderland ging, ze gelijk weer een groot aantal nieuwe klanten voor me hadden, terwijl ik daar zelf nog haast niemand kende.

Ook nu, als ik nieuwe klanten wil, kunnen zij dat snel voor me regelen.

Maar er zijn talloze dingen die ik heel prettig vind zoals: snel en fijn contact, altijd je salaris op tijd ontvangen, vriendelijk personeel en dat je zelf kunt beslissen hoeveel uren je wil werken. En ze zoeken klanten bij jouw in de buurt. Bovendien is de eigenaar altijd in voor vernieuwing.”

#### _Wat is jouw ideale schoonmaakadres?_

“Een opgeruimd huis! Zodat ik overal goed bij kan en overal écht goed kan schoonmaken.”

#### _Wat bepaalt jouw succes als hulp?_

“Ik doe mijn werk met veel plezier, ben altijd vrolijk als ik werk. En dat straal je ook uit. Het is belangrijk om dingen die je niet fijn vindt gelijk te bespreken, zo blijf je er niet mee rondlopen. Duidelijke communicatie, je afspraken nakomen, maar ook flexibel zijn van twee kanten is belangrijk.

Ook groet ik altijd vriendelijk bij binnenkomst én vertrek 😊 en maak even een praatje als de klant thuis is.”

#### _Heb je tips voor anderen?_

“Ja, bespreek van te voren duidelijk wat je van elkaar verwacht. Zorg dat daar geen misverstand over is. Maar ook als je ergens langer komt, blijft het belangrijk om goed te blijven communiceren.”

“En …doe ook eens iets extra’s. Dat kan ‘m in kleine dingen zitten, zoals een toiletrol ophangen als de rol net op is of af en toe een nieuw toiletblokje in de wc te hangen. Of een vol prullenbakje legen. Of  het water van de bloemen verversen of oude bloemen weggooien. Geef op tijd door als bijv. de allesreiniger bijna op is.”

“En …toon interesse in anderen. Informeer eens hoe de vakantie was of hoe het met de kinderen gaat. Zo bouw je een band op met je klanten, zeker als je ergens wat langer komt.”

#### _Beschrijf eens een bijzondere/speciale band met klanten waar je al heel lang komt?_

“Ik ben ook de hulp bij een man van 88 jaar. Waar gezelschap naast het huishouden, net zo belangrijk is… Misschien wel belangrijker. Vooral toen hij niemand meer zag i.v.m. de Corona maatregelen. Zijn vrouw zit in een verpleeghuis en hij mocht haar maanden niet bezoeken. Ik was zijn enige aanspreekpunt. En op deze manier had hij toch nog iets leuks om naar uit te kijken. We bespreken alles en elke week is er een gebakje bij de thee, heerlijk! haha. We bespreken allerlei onderwerpen zoals: fotograferen, wetenschap, filosofie, zijn werk als militair en docent.

![](/zelfgemaakte-jam-en-sap.jpg)

En ik neem weleens een eigengemaakte siroop mee of iets te eten 😊 (daarover straks meer).”

#### _Je doet naast je werk als huishoudelijke hulp nog veel andere interessante dingen, vertel daar eens iets over?_

**Reiki**

“Naast mijn werk geef ik ook reiki. Ieder mens heeft 7 chakra's en soms zijn deze geblokkeerd, waardoor mensen zich somber, futloos, rusteloos, boos of verdrietig voelen. Door reiki (levensenergie) komen deze chakra’s weer in balans. Het herstelt het oorspronkelijke evenwicht tussen lichaam en geest. Ik help mensen graag om gezonder en gelukkiger te leven! Thuis, maar ook zelfs op afstand.”

**Gek op de natuur, passie voor koken**

“Ook heb ik een passie voor koken uit de natuur. Met alleen verse ingrediënten uit de natuur; kruiden, groente en fruit. Wist je dat veel kruiden een heel goede ondersteuning bieden voor een gezond lichaam? Ik maak van kruiden, die je gewoon buiten vindt, ook siroop en jam die ontzettend goed voor je zijn.

Zoals o.a. vlierbessen, die super gezond zijn en veel antioxidanten bevatten. Veel mensen kopen allerlei middelen zoals pijnstillers of vitaminepillen bij de drogist, terwijl de natuur zo veel alternatieven biedt. Het ligt eigenlijk letterlijk voor het oprapen in de natuur. Echt heel interessant om je daar wat meer in te verdiepen!”

![Patricia van HomeWorks verteld over haar passie voor koken](/patricia-20210924_164750-verkleind.jpg "Vlierbessen")

“Misschien is het ook leuk om te weten…dat ik bij een van mijn klanten naast schoonmaken ook kook en help met allerlei andere dingen. Daar combineer ik mijn dienstverlening met mijn passie voor het bereiden van eten én de natuur 😊. En wandel met haar hond. In de toekomst, ga ik ook met haar zwemmen en begeleid ik haar bij afspraken naar de huisarts of tandarts.”

“Verder maak ik graag lange wandelingen en fotografeer de natuur. Prachtig, ik ben gek op de natuur en eigenlijk kan ik het iedereen aanraden om meer de natuur in te gaan.”

Vind je het leuk om meer te weten over eten en drinken uit de natuur? [Volg Patricia dan op Instagram](https://instagram.com/kruidenvrouwtje_patries1971?utm_medium=copy_link " https://instagram.com/kruidenvrouwtje_patries1971"): Kruidenvrouwtje_patries1971, hier staan ook haar natuurfoto’s en filmpjes.

![](/patricia-20210924_105249-verkleind.jpg)
