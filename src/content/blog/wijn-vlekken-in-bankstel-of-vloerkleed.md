---
thumbnail: ../../../static/img/carpet_stain.jpg
author: HomeWorks
path: /blog/wijn-vlekken-verwijderen-vloerkleed-tapijt-bank/
title: 'Wijnvlekken in bankstel, vloerkleed of tapijt'
seo:
  title: 'Wijnvlekken verwijderen in bankstel, vloerkleed of tapijt'
  description: >-
    Zo na de feestdagen kan je maar zo last hebben van wijnvlekken op het
    vloerkleed, tapijt of bankstel. Zo verwijder je ze weer!
  keywords: >-
    wijnvlekken, bankstel, vloerkleed, bank, vloer, kleed, tapijt, verwijderen,
    schoonmaken
date: 2020-12-29T23:00:00.000Z
_template: blog_post
---



Oeps! Het leek zo simpel, rustig genieten van een drankje op de bank. Je hebt nog steeds dorst, er zit er een vlek op de bank én er is paniek. Hoe verwijder je snel en makkelijk vlekken uit je vloerbedekking of bank? Wij hebben het voor je uitgezocht, zodat je de schade kunt beperken!

### Vlekken verwijderen

Al sinds dag en dauw is de relatie tussen rode wijn en de vloerbedekking, tapijten en banken, een thema. Een lange werkweek, een hond die opeens beweegt of een verdwaald legoblokje.. Soms kun je knoeien en morsen gewoon niet voorkomen.

#### Hoe verwijder je vlekken uit de bank?

Tegenwoordig is het mogelijk om je nieuwe bank te laten behandelen. Voor een meerprijs is je bank dan beschermd tegen vlekjes én je krijgt een spray die je kunt gebruiken als er toch een vlek op de bank ontstaat. Wij begrijpen heel goed dat deze fabrieksbehandeling niet bestand is tegen een espresso, of een stukje cheesecake die onverhoopt je mond niet haalt.

#### Een opfrisser

Wanneer je een lederen bank hebt zul je niet snel tegen een vlekkenprobleem aanlopen. Je haalt een doekje over de vieze plek en klaar is kees. Bij microleder en textiel is dit logischerwijs een ander verhaal. Weet je dat je een stoffen bank gewoon kunt insoppen met shampoo wanneer deze niet helemaal fris meer oogt/ruikt?

Vlekken in het bankstel zijn overall goed te verwijderen met spray die hier speciaal voor gemaakt is. Naast vlekkenspray, bewijst baking soda zich ook effectief in het verwijderen van vlekken. Een stoomapparaat doet wonderen voor een bank van textiel. De hete stoom reinigt grondig, ook bij hardnekkige vlekken.

#### Bescherm je bank tegen vlekken

Je kunt vlekken op je meubilair voor zijn door een hoes om de bank te doen. Deze kun je online kopen in vrijwel alle kleuren en maten. Deze hoezen bieden niet alleen een goede bescherming tegen vlekken, ook blijft je bank vrij van honden- en kattenharen en kruimels. Wissel eens van kleur, of kies voor een leuk kleedje.

Prachtige plaids zijn niet meer weg te denken uit de huidige woonmagazines en logisch, het staat gezellig en knus. Kies voor een fijn gehaakte sprei op de bank, of brei zelf een groot kleed. Je beschermt de bank tegen vlekken én je bent lekker bezig!

![](/carpet_stain.jpg)

#### Rode wijn uit het tapijt verwijderen, hoe doe je dat?

Dit is toch wel voor vele de reinste nachtmerrie: er zit een wijnvlek op je vloerbedekking. Hoe krijg je deze ongewenste verkleuring uit je tapijt zonder professionele hulp? Allereerst: zo snel mogelijk. Hoe eerder je de vlek aanpakt hoe beter. Wanneer de wijnvlek intrekt en doorwerkt tot in de vezels, wordt het oplossen van dit vervelende probleem lastiger.

Strooi keukenzout op de wijnvlek en gebruik een doek om de vlek te verwijderen. Je kunt dit meerdere keren herhalen, totdat de vlek weg is. Probeer de wijnvlek niet uit te smeren, dan ben je verder van huis.

#### Wijn tegen wijn

Hetzelfde goedje wat je in de problemen hielp, kan je er nu weer uit helpen. In dit geval heb je witte wijn nodig. Sprenkel wat witte wijn op de rode wijnvlek en strooi vervolgens daar weer wat zout overheen. Laat dit even intrekken en verwijder met een doek.

#### Natuurproducten tegen vlekken

Baking soda is voor veel huis, tuin- en keuken problemen in te zetten. Dit geldt ook voor het verwijderen van vlekken uit het vloerkleed. Baking soda en natuurazijn zijn in het geval van vlekken in je tapijt, je beste vrienden. Strooi wat baking soda op de wijnvlek en giet hier natuurazijn overheen, dit bruist de kleurdeeltjes los. Verwijder met een schone doek en voilà, je vloerbedekking is weer als nieuw. [Lees meer over de vele manieren om groen schoon te maken. ](https://www.homeworks.nl/blog/groen-moet-je-doen-ook-in-het-huishouden/ "Groen schoonmaken in het huishouden ")

![](/tapijt-reinigen.jpg)

#### Tapijtreiniger

Na een jaar waarin we veel thuis zijn, is het überhaupt wel fijn om het tapijt goed te reinigen. Hiervoor kun je een tapijtreiniger/stomer kopen bij de bouwmarkt. Als je ervoor kiest het tapijt sporadisch te reinigen, kun je ervoor kiezen om de tapijtreiniger een dagje te huren. Zo verwijder je ook kleine vlekjes die door dagelijks gebruik ontstaan.

#### Vlekken als kunst

Naast het schoonmaken van vlekken kan je deze natuurlijk ook nog koesteren als kunst. [Maar dan moeten de vlekken er natuurlijk wel een beetje leuk uitzien zoals hier.]()

![](/coffee_stain_art_1.jpg)

### Wij staan altijd klaar om je te helpen

Niet alleen in voorspoedige tijden, maar ook in tijden van hardnekkige vlekken en vieze plekken, staan wij voor je klaar. We snappen heel goed dat je je niet aan de vlek wilt wagen en het liever aan een professional over laat. Het verwijderen van vlekken uit de bank of het tapijt, is ons niet vreemd. [Wij helpen je graag met het schoonmaken van jouw bank of vloer!](https://www.homeworks.nl/ "Schoonmaakhulp voor jouw huishouden")
