---
thumbnail: ../../../static/img/posts/no-thumbnail.png
author: Karina Heideman
path: /blog/Internationale-Dag-van-het-Handen-Wassen/
title: 'Handen wassen met zeep, redt levens'
seo:
  title: Global Handwashing Day
  description: >-
    Global Handwashing Day. Handen wassen met zeep is een effectieve en
    betaalbare manier om ziekten te voorkomen en levens te redden.  
  keywords: Global Handwashing Day
date: 2021-10-14T22:00:00.000Z
_template: blog_post
---



**Goed je handen wassen met zeep voorkomt verspreiding van ziekten en redt levens. Vandaag is het Global Handwashing Day (15 oktober). Wat deze dag inhoudt en waarom het is opgericht, lees je in deze blog.**

![](/handen-washen.jpg)

Een simpele handeling als je handen wassen met zeep kan jaarlijks al miljoenen levens redden. In ontwikkelingslanden gaan veel mensen dood aan de gevolgen van diarree en infecties. Veel van deze sterfgevallen zijn makkelijk te voorkomen, simpelweg door goede handhygiëne.

Iedere 15 oktober is Global Handwashing Day. Deze Internationale Dag van het Handen Wassen wil het bewustzijn vergroten over het belang van het wassen van de handen met zeep om ziektes te voorkomen en levens te redden. Deze bewustwordingsdag wil een aanzet geven tot gedragsverandering.

Maar wereldwijd zijn er 2,3 miljard mensen die nog steeds geen toegang hebben tot een basisvoorziening voor het wassen van de handen.

![](/ruthson-zimmerman-u9alloihas0-unsplash-handen-wassen.jpg)

Elke 15 oktober komen miljoenen mensen samen om Global Handwashing Day te vieren. Deze internationale dag is opgericht in 2008 door het Global Handwashing Partnership. In 2020 bereikte Global Handwashing Day meer dan 1 miljard mensen met handwasberichten.

Het thema van de Global Handwashing Day dit jaar is **'Onze toekomst is nabij – laten we samen verder gaan'**. Het thema van dit jaar is een oproep tot actie om als collectief te werken en gebruik te maken van de lessen die zijn getrokken uit de COVID-19 pandemie. Nu we een nieuw normaal binnengaan, ligt de toekomstige staat van handhygiëne in onze handen.

Kijk voor meer informatie op [https://globalhandwashing.org/global-handwashing-day/](https://globalhandwashing.org/global-handwashing-day/ "https://globalhandwashing.org/global-handwashing-day/")
