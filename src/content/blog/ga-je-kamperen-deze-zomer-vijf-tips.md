---
title: 'Ga je kamperen deze zomer? Vijf tips!'
author: 'Jan Visser'
date: '2014-06-19T07:18:09+00:00'
path: /blog/ga-je-kamperen-deze-zomer-vijf-tips/
thumbnail: ../../../static/img/posts/post-ga-je-kamperen-deze-zomer-vijf-tips/heel-nederland.png
seo:
    title: 'Ga je kamperen deze zomer? Vijf tips!'
    description: '5 tips over hoe je georganiseerd op reis gaat.'
    keywords: 'kamperen, tips'
---
Nog een maandje en de zomervakantie breekt aan! Heb jij al vakantieplannen? In juni is het goed om alvast na te denken over je vakantie en wat je kunt voorbereiden.

Ga jij dit jaar kamperen? Met deze vijf tips ga je goed georganiseerd op pad! Dat geeft rust. En dan is de vakantie nog niet eens begonnen. Dé vakantievraag: Wat nemen we mee?

 Wees wijs, gebruik een lijst Maak een lijstje met wat je allemaal mee moet nemen. Op internet vind je veel voorbeeldlijsten, zoals deze van de ANWB. Beetje suf? Misschien, maar ook rustgevend en je voorkomt dat je op het laatste moment nog het huis binnenstebuiten moet keren op zoek naar een zaklamp.

 Koop mini-verpakkingen De grootste uitdaging van kamperen is altijd: zoveel mogelijk meenemen en daarbij zo min mogelijk ruimte gebruiken. Sla je slag bij de drogist en koop meerdere mini’s shampoo, douchegel, crèmespoeling, tandpasta en crème. Ook kleine verpakkingen olijfolie en boter zijn handig. Klaar voor een feestmaal. Foto via Pinterest

 Neem eten mee voor de eerste avond Want je zal net zien dat de campingwinkel al dicht is/de pizzeria vol zit/de tent opzetten langer duurde dan gedacht. Hét ultieme campingeten: Kapucijners met spek en ui. Eventueel met piccalilly. In plaats van spek kun je er stukjes appel doorheen doen. Of allebei. Je bakt de spekjes en de ui (en eventueel de appel) aan tot ze glazig en knapperig zijn. Daarna kapucijners erbij. Even warm laten worden. Eet smakelijk. Handig, zo'n 'campingkeuken'. Foto via Reimo.com

 Wees ook tijdens de vakantie georganiseerd Weet je tijdens het inpakken al niet meer waar je je spullen hebt gelaten? Koop een handig opbergmeubeltje voor in de tent. Handig voor alles wat je in je tentkeuken nodig hebt: pannen, servies en eten.

 Ga je met de caravan? Gebruik opbergkratten Dan heb je wat meer ruimte om dingen mee te nemen. Koop doorzichtige opbergkratten met een deksel. Ieder gezinslid mag zijn krat volstoppen met kleren, boeken, spelletjes en dingen die per se mee moeten (denk aan tablets of knuffels). Dan heb je nog een krat voor keukenspullen en toiletartikelen, en een krat voor handdoeken en beddengoed. De kratten kun je, als ze leeg zijn, gemakkelijk stapelen en in de auto laten of onder het bed schuiven. Je eigen (mobiele) huis, een plek onder de zon.

Alvast veel plezier met voorbereiden!
