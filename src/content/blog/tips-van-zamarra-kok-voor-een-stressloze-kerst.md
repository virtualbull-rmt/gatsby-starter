---
title: Tips van Zamarra Kok voor een stressloze Kerst
author: Jan Visser
date: 2013-12-11T14:56:12+00:00
path: "/blog/tips-van-zamarra-kok-voor-een-stressloze-kerst/"
thumbnail: "../../../static/img/posts/no-thumbnail.png"
seo:
  title: Tips van Zamarra Kok voor een stressloze Kerst
  description: Hoe laat ik kerst zo soepel mogelijk verlopen
  keywords: kerst, voorbereiden

---
_Professional organizer Zamarra Kok weet precies hoe je ervoor zorgt dat je in december geen Stress-Kerst hebt, maar een Relax-Kerst. Met Home Works deelt ze vijf van haar tips._

**Tip 1: Wees voorbereid**

Leg een tas met een feestoutfit en bijpassende schoenen in de auto. Je kunt je nu op ieder moment omkleden zonder eerst langs huis te hoeven en je hebt altijd reservekleding bij de hand als je een vlek maakt.

**Tip 2: Kook wat je kunt**

Als je de rest van het jaar geen culinaire hoogstandjes kookt, ga dan niet met Kerst ineens een ingewikkeld viergangenmenu maken. Kies voor een recept dat je al goed beheerst of iets dat nauwelijks kan mislukken (zoals stoofschotel). Nog makkelijker: Kies een recept dat je van tevoren kunt klaarmaken en voor het diner alleen hoeft op te warmen.

**Tip 3: Maak een kerstmapje**

Bewaar vanaf nu al je recepten, lijsten voor boodschappen, cadeautjes en krabbels bij elkaar in een mapje. Stop daar ook alle de kassabonnen van de cadeautjes bij, want er moet natuurlijk altijd iets geruild worden.

**Tip 4: Maak het jezelf makkelijk**

Gun jezelf een beetje luxe deze maand. Laat boodschappen thuis bezorgen door de supermarkt, bestel een kerstboom via internet en laat het strijken van de feestkleren voor één keer aan een strijkservice over. Bestel je kerstzegels via de internetsite van PostNL en cadeautjes via internet.

**Tip 5: Het hoeft niet perfect**

Hooggespannen verwachtingen van de kerstdagen zorgen voor veel stress. Wees niet te streng voor jezelf: Het hoeft niet perfect te zijn. Probeer niet iedereen te plezieren en plan voldoende vrije tijd voor jezelf in. Ga iets leuks doen, bijvoorbeeld naar de film of maak een lekkere wandeling.

### **Heb jij nog een goede geen-stress-maar-relax-tip voor Kerstmis? Deel het met ons op** [**Facebook**](https://www.facebook.com/homeworkshulp?ref=hl "Home Works op Facebook")**!**