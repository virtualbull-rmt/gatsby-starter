---
title: Je huis winterklaar met 7 handige tips
author: Jan Visser
date: 2013-10-30T15:08:17+00:00
path: "/blog/je-huis-winterklaar-met-7-handige-tips/"
thumbnail: "../../../static/img/posts/no-thumbnail.png"
seo:
  title: Je huis winterklaar met 7 handige tips
  description: Tips om je tuin winterklaar te maken
  keywords: winterklaar, tips, tuin

---
De eerste (en hopelijk laatste) herfststormen hebben we al achter de rug. Het is wel duidelijk: _winter is coming_. Nu het nog niet vriest en er zelfs af en toe nog zon schijnt is het slim om je huis _winterproof_ te maken. Maar hoe dan? En waar te beginnen? Met deze zeven tips is dit zo gepiept. Zodat je ongestoord van de donkere dagen kunt gaan genieten. En wil je nog meer van je vrije tijd genieten? Onze speciale winactie, waarbij je een half jaar lang gratis schoonmaak kunt winnen, loopt nog twee dagen!

* **Verwarming**

Als je centrale verwarming hebt is het slim om even te checken of de radiatoren en buizen nog in orde zijn. Vertonen ze geen roestplekken of beschadigingen? Repareer eventuele kleine beschadigingen met isolatietape. En wanneer is de **Cv-ketel** voor het laatst gecontroleerd? Het is verstandig om dat één keer per jaar te doen. Zodat je niet midden in de winter met een kapotte verwarming komt te zitten.

* **Dakgoot**

In de herfst vind je veel blaadjes en ander weggewaaid materiaal in de dakgoten. Maak ze schoon met een bezem, want anders kunnen de goten gaan lekken, met mogelijk **lekkage** in huis tot gevolg.

* **Dak**

Controleer het dak op losliggende pannen of scheuren aan de binnenkant. Als je het dak nog niet **geïsoleerd** hebt is dit een mooie gelegenheid om daar naar te informeren. Dit scheelt namelijk ontzettend veel energie. En dus ook in de portemonnee.

* **Muren**

Loop de buitenmuren langs. Zitten er scheuren of kieren in de stenen of het pleisterwerk? Repareer dit of laat een vakman komen. Als het gaat **vriezen** kunnen scheuren gaan krimpen en uitzetten, met beschadigingen aan de muur (of in het ergste geval, door naar binnen) tot gevolg.

* **Tochtstrip**

Controleer de deuren en de ramen op tocht. Breng als het nodig is een tochtstrip aan. Dat scheelt ook veel **energie** en stookkosten.

* **Houtwerk**

Hoe zit het met de deurposten en raamkozijnen? Controleer ze op gaten en scheuren. Dicht naden met kit of eventueel pur schuim. Hou er rekening mee dat vorst en vrieswind het **schilderwerk** kunnen aantasten, dus is het handig om eventueel het houtwerk te schilderen als dat alweer een tijdje geleden is.

* **Buitenleidingen**

Als je buitenkranen hebt is het slim om ze af te tappen. **Leidingen** in onverwarmde ruimtes, zoals schuren, moet je isoleren, anders kunnen ze barsten door bevriezing.

Met een goede voorbereiding weet je zeker dat je er alles aan gedaan hebt om de huis schadevrij door de winter te loodsen. En kun je lekker genieten van de decembermaand met familie of vrienden. 