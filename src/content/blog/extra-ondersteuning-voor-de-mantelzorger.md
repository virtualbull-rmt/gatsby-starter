---
title: Extra ondersteuning voor de Mantelzorger
author: Jan Visser
date: 2014-06-04T09:17:53.000+00:00
path: "/blog/extra-ondersteuning-voor-de-mantelzorger/"
thumbnail: "../../../static/img/posts/no-thumbnail.png"
seo:
  title: Extra ondersteuning voor de Mantelzorger
  description: Op welke manier kun je het beste je eigen mantelzorg activiteiten inrichten?
  keywords: ondersteuning, mantelzorg

---
**Zorg voor je ouders zelf doen of uitbesteden?**

Werk jij of houd je je gezin draaiende (of allebei) en zorg je daarnaast ook nog eens voor je hulpbehoevende ouder(s)? Je bent niet de enige, want van alle zorg die mensen thuis krijgen wordt 80% gedaan door mantelzorgers. Dit kan een belasting vormen voor je werk en priv√©leven. Daarom is het goed om te weten welke taken je eventueel kunt uitbesteden, als je je daar prettig bij voelt.

**Handige websites**

Op de website van de [Rijksoverheid](http://www.rijksoverheid.nl/onderwerpen/mantelzorg "Website Rijksoverheid") is veel informatie te vinden voor mantelzorgers. Wanneer je mantelzorger bent, heb je bijvoorbeeld recht op respijtzorg. Een vrijwilliger of beroepskracht neemt de zorg dan tijdelijk over. Daarnaast heb je als mantelzorger recht op verschillende regelingen wanneer je zorgt en werkt, zoals zorgverlof of calamiteitenverlof.

Op de site van belangenvereniging Mezzo vind je echt alle informatie die je nodig hebt als mantelzorger. Over of je het zelf doet of gebruik wil maken van vrijwilligers. Ook kun je hier lezen over de AWBZ en WMO. Wellicht dat jouw ouders recht hebben op een vergoeding vanuit een van deze wetten.

**Handige organisaties**

Het combineren van werk en mantelzorg kan zwaar zijn, zeker wanneer je naast je werk ook nog een gezin hebt. Wanneer de zorg voor je ouders intensiever wordt zijn er een aantal bedrijven die je in kunt schakelen. Bijvoorbeeld Senior Services. Zij bieden hulp aan in alle vormen. Zoals chauffeursdiensten, helpen met de administratie of zorgen voor de huisdieren. Of gewoon een praatje en een wandeling. En natuurlijk kun je het huishouden en het op orde houden van de tuin uitbesteden aan organisaties als [Home Works](https://www.homeworks.nl/ "Hulp in het huishouden"). Het is handig om uit te zoeken of je ouders hier een vergoeding voor krijgen in de vorm van een PGB (Persoonsgebonden Budget), via de WMO. Het [CIZ](http://ciz.nl "CIZ") zal bepalen of je ouders recht hebben op een indicatie. De gemeente verstrekt het PGB, en kan je op weg helpen met deze aanvraag.

Belangrijk is om te kijken op welke manier de relatie met jouw ouder(s) fijn blijft. Kun je het combineren met werk en je eigen gezin? Dan is het alleen maar super dat je de zorg voor je ouders op je neemt. Maar merk je dat je niet alle ballen in de lucht kunt houden? Helemaal geen schande! Er zijn veel bedrijven die je kunnen helpen een deel van de zorg uit handen te nemen. Hierdoor kun jij leuke dingen blijven doen met je ouders en zonder zorg gezellig langs komen om bij te praten.

**Zorg dat er een goede balans blijft. Dan kun je zowel van je ouders genieten als zorg voor ze dragen!**