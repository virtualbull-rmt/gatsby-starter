---
title: Hoe bespaar je tijd op het huishouden?
author: Jan Visser
date: 2013-05-15T15:15:28.000+00:00
path: "/blog/hoe-bespaar-je-tijd-op-het-huishouden/"
thumbnail: "../../../static/img/posts/no-thumbnail.png"
seo:
  title: Hoe bespaar je tijd op het huishouden?
  description: Hoe bespaar je tijd op het huishouden?
  keywords: huishouden, tijd, besparen, emancipatienota, fulltime

---
Afgelopen zaterdag verscheen het bericht over de emancipatienota van minister Jet Bussemaker in dagblad Trouw. Dat deed veel stof opwaaien. Feministen, columnisten, huismannen en aanhangers van het traditionele rolpatroon buitelden over elkaar heen op Twitter en op internetfora.

**Emancipatienota**

Waar ging die nota precies over? Jet Bussemaker roept vrouwen op om financieel onafhankelijk te zijn van hun man. Want Nederlandse vrouwen realiseren zich volgens de minister onvoldoende dat zij aan het kortste eind trekken als hun huwelijk stukloopt. Dat laatste is statistisch gezien niet onlogisch, want één op de drie huwelijken eindigt in een scheiding. De minister en haar medestanders vinden dat vrouwen aan het werk moeten blijven en aan hun eigen ontplooiing moeten blijven werken. Zodat ze na een scheiding niet in de bijstand belanden. Daarnaast moeten vrouwen zich niet schuldig voelen ten opzichte van hun kinderen als ze blijven werken. Maar juist tegenover de overheid, die een deel van hun opleiding heeft betaald.

**Parttime of fulltime?**

In Nederland werken veel vrouwen met kinderen parttime. Dit heeft voor een belangrijk deel te maken met hun voorkeur om werk en zorg voor het gezin te combineren. Niet iedereen heeft een keuze wat betreft fulltime of parttime werken. Sommige vrouwen moeten vol aan de bak omdat ze er alleen voor staan of het zich financieel niet kunnen permitteren om minder te werken. Maar andere vrouwen genieten oprecht van werken en carrière maken en kiezen bewust voor veel en fulltime werken.

**Tijd besparen op het huishouden**

Wie veel werkt, man of vrouw, wil genoeg tijd overhouden voor zijn of haar gezin. Het huishouden is de sluitpost, en daar besteedt je liever zo weinig mogelijk tijd aan. Werk jij veel en heb je weinig tijd voor het huishouden? Hoe zorg je ervoor dat je met weinig tijd toch je huishouden aan kant hebt? Kies je voor [huishoudelijke hulp](https://www.homeworks.nl/huishoudelijke-hulp/) of laat je de boodschappen bezorgen in plaats van dat je ze zelf doet? Of ben je gestopt met strijken? Kook jij op zondag voor de hele komende week avondeten en vries je dat in? Wij zijn benieuwd naar jouw tips over hoe je zo min mogelijk tijd hoeft te besteden aan je huishouden! Ook als je parttime werkt.