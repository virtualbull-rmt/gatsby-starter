---
title: 'Ga jij op vakantie? Zij niet..'
author: 'Jan Visser'
date: '2014-06-26T11:38:58+00:00'
path: /blog/handige-tips-ga-jij-op-vakantie-zij-niet/
thumbnail: ../../../static/img/posts/post-handige-tips-ga-jij-op-vakantie-zij-niet/heel-nederland.png
seo:
    title: 'Ga jij op vakantie? Zij niet..'
    description: 'Tips hoe je inbraak kan voor komen in jouw woning tijdens vakantie.'
    keywords: 'inbrekers, tips, vakantie'
---
De zomervakantie staat voor de deur! Heerlijk!

Weet je al wat je gaat doen? Drie welverdiende weken kamperen in Frankrijk? Snorkelen op Bali? Of misschien in een vakantiehutje op de Nederlandse hei? Weet je wie niet op vakantie gaan? Inbrekers. Daarom lanceert de politie in samenwerking met burgemeester Jorritsma van Almere de campagne ‘Inbrekers gaan niet op vakantie’ om vakantievierders voorlichting te geven over wat zij kunnen doen om de kans op inbraak zo klein mogelijk te maken.

Dus: hoe maak je het inbrekers moeilijk? Om te beginnen: deel niet via social media (Twitter, Facebook, eigen weblog) dat je op vakantie gaat. Je weet nooit wie meeleest. En vermeld op het bagagelabel van je koffer bijvoorbeeld je telefoonnummer, maar nooit je huisadres. Anders weet iedereen die in de buurt van je koffer komt welk huis de komende tijd onbewoond is.

En: Zorg ervoor dat je huis een bewoonde indruk wekt. Dat doe je bijvoorbeeld zo: Installeer een tijdschakelaar op je verlichting waardoor ’s avonds de lampen aanfloepen. Vraag je buren om op je huis te passen. Dan kunnen ze de stapel post voor de voordeur weghalen en de gordijnen af en toe open en dicht doen. Mooi meegenomen als ze de plantjes ook water willen geven. En ze zorgen er meteen voor dat de deur dagelijks open en dicht gaat. Handig, want inbrekers leggen vaak een subtiel takje tegen de voordeur om te controleren of er iemand thuis is.

Geen buren voorhanden? Maak dan gebruik van de vakantie service van Home Works! Eén van onze hulpen (en dat kan ook je eigen huishoudelijke hulp zijn) komt dan wekelijks bij je langs voor de planten, de tuin en de post. Bij thuiskomst een volle koelkast met verse boodschappen? Arriveren in een lekker fris en schoongemaakt huis? Het kan allemaal. Bel ons op 085 4444 090 of stuur een e-mail naar info@homeworks.nl voor meer informatie. En lees hier hoe je je tuin verzorgd achterlaat als je op vakantie gaat.

Bon Voyage!
