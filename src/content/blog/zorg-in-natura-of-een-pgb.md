---
title: 'Zorg in Natura of een PGB?'
author: 'Jan Visser'
date: '2013-03-27T14:19:23+00:00'
path: /blog/zorg-in-natura-of-een-pgb/
thumbnail: '../../../static/img/posts/no-thumbnail.png'
seo:
    title: 'Zorg in Natura of een PGB?'
    description: 'Kan ik een vergoeding krijgen voor huishoudelijke hulp? Lees over PGB en Zorg in natura.'
    keywords: 'pgb, zorg in natura'
---
**Soms is hulp in de huishouding geen keuze maar een noodzaak. Bijvoorbeeld omdat je door ziekte of handicap niet alles zelf kunt doen. Wanneer je in aanmerking komt voor ondersteuning met huishoudelijke hulp zijn er twee mogelijkheden: Zorg in Natura en Persoonsgebonden Budget (PGB). Omdat we bij Home Works veel vragen binnenkrijgen over het verschil tussen deze twee opties zetten we hier de voor- en nadelen op een rijtje.**

**Indicatie nodig**

Om te beginnen heb je voor zowel Zorg in Natura als een PGB een indicatie nodig voor hulp in de huishouding. Deze indicatie kun je aanvragen bij het [WMO-loket](http://www.rijksoverheid.nl/) van je gemeente. Wanneer je een indicatie hebt gekregen voor hulp bij het huishouden krijg je de keuze tussen Zorg in Natura en een PGB.

**Zorg in Natura**

Kiezen voor Zorg in Natura heeft als voordeel dat in principe alles voor je geregeld wordt en je geen administratie hoeft bij te houden. Het nadeel is dat je alleen kunt kiezen voor zorgverleners die door de gemeente geselecteerd zijn. Ook kun je niet zelf bepalen op welke dag en tijdstip de hulp komt.

**Persoonsgebonden Budget**

Als je kiest voor een PGB bepaal je zelf je zorgaanbieder. En beslis je zelf welke zorgaanbieder het beste bij je past. Ook bepaal je de dag en het tijdstip. Bij een PGB houdt je dus alles in eigen hand. Het nadeel is natuurlijk dat je dan ook de administratie zelf Â­moet verzorgen. Vind je dit ingewikkeld om zelf te doen? Dan kun je de gratis hulp inschakelen van de [Sociale Verzekeringsbank](http://www.svb.nl/ "Sociale Verzekeringsbank PGB").

**Overstappen?**

Wil je overstappen van PGB naar Zorg in Natura of andersom? Dat kan gewoon. Hoewel mensen vaak denken dat dit heel ingewikkeld is valt dit in de praktijk erg mee. De indicatie die je hebt blijft gewoon staan, dus als je eerder drie uur zorg kreeg via Zorg in Natura, dan krijg je dat met PGB ook.

**Home Works helpt bij PGB**

Wanneer je hulp bij het huishouden hebt met een PGB en je gebruik maakt van de diensten van [Home Works](https://www.homeworks.nl/ "Home Works huishoudelijke hulp") heb je nauwelijks omkijken naar de administratieve afhandeling. Wij nemen de werkgeversplichten namelijk over, dus over die verantwoordelijkheid hoef je je geen zorgen te maken. Ook ontvang je maandelijks een factuur met daarop de gewerkte uren van die maand. Deze facturen verzamel je en dien je bij de gemeente in om je PGB te verantwoorden.

**Handige tip**

Open een aparte rekening waarop je het PGB laat storten en vraag ook de organisatie waar je de zorg afneemt van deze rekening te incasseren. Zo houdt je een goed overzicht!

**Kies zelf**

Het belangrijkste is natuurlijk om te kiezen wat het beste bij je past. Als je kiest voor een PGB is het prettig om te weten dat je een hoop keuzevrijheid hebt en dat Home Works je eventueel kan ondersteunen met de administratie. Heb je nog vragen naar aanleiding van dit blog? Neem gerust [contact](https://www.homeworks.nl/) met ons op!
