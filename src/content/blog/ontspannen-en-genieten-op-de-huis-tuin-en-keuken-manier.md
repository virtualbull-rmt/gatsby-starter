---
title: Ontspannen en genieten op de huis-tuin-en-keuken manier
author: Jan Visser
date: 2013-07-10T13:39:00.000+00:00
path: "/blog/ontspannen-en-genieten-op-de-huis-tuin-en-keuken-manier/"
thumbnail: "../../../static/img/posts/no-thumbnail.png"
seo:
  title: Ontspannen en genieten op de huis-tuin-en-keuken manier
  description: Ontspannen van gezicht, handen en voeten
  keywords: ontspannen, tips

---
Iedereen heeft het druk. Als de drukte van alledag voorbij is, is het tijd om even goed voor jezelf te zorgen. Dus neem vanavond eens vrij van alle verplichtingen en installeer jezelf in je badkamer of op de bank. Want na inspanning is het tijd voor ontspanning. Met deze huis-tuin-en-keuken tips, want alle benodigdheden heb je sowieso in huis, begin je morgen als herboren aan een nieuwe dag.

### Gezicht

Van de hele dag je gezicht in de plooi houden, of van flinke inspanningen leveren, ziet je gezicht er ’s avonds meestal moe uit. Wat dan goed helpt is een ontspannende gezichtsmassage. Handige tip vooraf: Zorg voor een schoon gezicht en schone, warme handen. Gebruik eventueel een crème of lotion. Na je gezichtsmassage kun je een lekker gezichtsmasker nemen om je huid te reinigen en te verzorgen. Daarvoor hoef je geen duur maskertje te kopen, want met de ingrediënten in je keukenkast kom je een heel eind. Wat dacht je van yoghurt, honing, komkommer en wortelen? Tip: sluit jezelf op in de bad- of slaapkamer om commentaar van je huisgenoten te voorkomen. En vind je het lastig om stil te zitten of te liggen? Ga lekker op bed liggen en zet een rustig muziekje op. Alleen maar luisteren en daarna lekker afspoelen.

### Handen

Iedereen werkt de hele dag met zijn handen. Of je nu werkt als schoonmaakhulp en in het sop zit, of op kantoor en de hele dag aan het typen bent op de computer. Daarom verdienen jouw helpende handen af en toe wat extra aandacht. En met olijfolie kun je dat perfect doen. Voor een eenvoudige handscrub leg je een plasje olijfolie ter grootte van een euro op je handpalm. Doe er zout bij, net zolang totdat de olie is opgenomen. En wrijf hiermee in een paar minuten je handen superzacht. Ook als je je nagels doet is olijfolie heel geschikt om je nagelriemen mee te masseren. Vaak last van droge handen? Smeer je handen voor het slapen gaan in met een paar druppels olijfolie. De volgende ochtend zijn ze weer zacht.

### Voeten

We staan, lopen, rennen en springen de hele dag op ze, onze voeten. Net als jij zijn je voeten ’s avonds ook moe. Een verkwikkend of juist ontspannend voetenbadje is dan het summum van genieten voor je ‘onderdanen’. Ook voor een voetenbadje kun je olijfolie gebruiken. Doe lekker warm water in een teil en voeg een paar eetlepels olijfolie toe. Als je wil kun je hier bijvoorbeeld nog lavendel in doen ter ontspanning. Of muntblaadjes om je voeten te verkwikken. Heb je last vast zweetvoeten? Vul dan een voetenbad met een schepje soda, dit reinigt je voeten en maakt ze zacht. Na het voetenbad kun je je voeten eenvoudig masseren met olijfolie. Maak je handen warm en kneed je voorvoet, wreef en bal van je hiel. En de tenen ieder apart.

### Volledige ontspanning

Wil je je geest ook nog even ontspannen? Doe dan een meditatie. Ook als je denkt dat meditatie niets voor jou is zul je zien dat dit supersimpel is en goed werkt om je gedachten heel eventjes tot rust te brengen. En als het huishouden je kopzorgen geeft kun je altijd contact opnemen met [onze helpdesk](/klantenservice/ "klantenservice"). Want wij ontzorgen je graag. Geniet ervan! Wat zijn jouw tips om te ontspannen? We horen ze graag.