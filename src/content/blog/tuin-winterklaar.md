---
title: Is jouw tuin/balkon al klaar voor de winter?
author: Jan Visser
date: 2015-10-16T13:47:32+00:00
path: "/blog/tuin-winterklaar/"
thumbnail: "../../../static/img/posts/post-tuin-winterklaar/winter-min.jpg"
seo:
  title: Is jouw tuin/balkon al klaar voor de winter?
  description: Is jouw tuin al winterklaar? Lees handige tips die ervoor zorgen dat
    jouw tuin in het komende voorjaar er weer mooi bijstaat.
  keywords: tuin, winter, winterklaar, tuinhulp

---
Is jouw tuin of balkon al klaar voor de winter?

Een aantal handige tips van onze tuinhulpen die u graag helpen met uw tuin voor te bereiden op de komende winter.

1. Bladeren verwijderen/aanharken. Heeft u een gazon in uw tuin, dan is het raadzaam de bladeren weg te harken zodat het gras voldoende licht blijft krijgen. U kunt ervoor kiezen de bladeren weg te gooien, of in de border te vegen. Veel nuttige insecten overwinteren onder plantenresten. Ook kunt u de bladeren meemaaien, en daarna versnippert en al in de gft-bak doen. Dit zorgt ervoor dat er beter compost aangemaakt wordt.
2. Grasmaaien. Doorgaans blijft het gras tot eind oktober groeien, bij een warme winter gaat dat soms nog langer door. Zolang het gras groeit, kunt u het nog maaien. Stel de maaihoogte in op 4 cm. Het najaar is ook bij uitstek geschikt om kalk op het gazon te strooien. Dit voorkomt mos- en onkruid.
3. Vorstgevoelige planten moeten beschermd worden tegen vorst. Je kunt de meeste planten beschermen door ze in te pakken met bijvoorbeeld jute en stro en droog blad.
4. Sluit uw buitenkraan af. Tap de kraan met een vorstventiel af en blaas de tuinslang leeg.
5. Ruim lege potten en emmers op zodat daar geen water in kan komen dat later bevriest en de potten laat barsten.
6. Snoeien van bomen. Voor januari moeten berken, noten, druiven en acers gesnoeid worden.
7. Snoei rozen maximaal voor de helft. Wacht tot de rozen zijn uitgebloeid en verwijder alle bladeren inclusief het gevallen blad. Schimmelsporen of roest op de bladeren wordt zo verwijderd. Het aanaarden van de rozen (een laagje aarde om de entplaats van rozenstok plaatsen, of de rozenstok dieper in de aarde plaatsen) geeft ook bescherming tegen extreme vorst.
8. En last but not least: vrolijk uw tuin op voor de grauwe winterperiode. Plant bijvoorbeeld geschikte winterplantjes zoals winterheide en planten met bessen, zoals bergthee of vossebes.

En geeft u graag het werk uit handen? Kijkt u dan eens [hier](https://www.homeworks.nl/huishoudelijke-hulp/ "tuinhulp") voor de mogelijkheden.