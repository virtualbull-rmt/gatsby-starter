---
title: 'Home Works 2.0, omdat we de beste willen zijn'
author: 'Jan Visser'
date: '2017-06-28T12:11:19+00:00'
path: /blog/beste-schoonmaakbedrijf-voor-particulieren/
thumbnail: '../../../static/img/posts/no-thumbnail.png'
seo:
    title: 'Home Works 2.0, omdat we de beste willen zijn'
    description: 'Home Works 2.0, een frisse wind voor de beste service'
    keywords: 'Service, tevreden klanten'
---
### Er waait een frisse wind door Home Works.

Wij hebben onszelf als Home Works uitgedaagd. We willen de beste en meest servicegerichte dienstverlener op het gebied van huishoudelijke hulp aan huis zijn. De beste voor de huishoudelijke hulp die zich bij ons aansluit, de beste voor de klant: de alleenstaande oudere, de werkende mama, de drukbezette carrièreman. Gewoon de beste, voor iedereen die wel wat hulp in het huishouden kan gebruiken. Zij allemaal kunnen rekenen op Home Works als een eerlijke, soepele en open partner.

Goed, de beste zijn dus. Een koppositie innemen wat betreft tevredenheid, zorg en persoonlijke aandacht. *Inderdaad, dat is wat wij willen. Natuurlĳk zĳn we al erg blĳ met onze huidige plek; vele particulieren weten Home Works te vinden en ons streven naar goede zorg en persoonlĳk contact waarborgt onze vitaliteit, al 25 jaar lang. Alleen zette de sterk toenemende vraag ons aan het denken. Waar ligt onze kracht en belangrĳk nog: hoe verknopen we onze kracht aan de vraag van vandaag en morgen? Het mooie was dat het antwoord op die vraag eigenlĳk al besloten lag in de bedrĳfsvoering, onze manier van doen. We zĳn een heel persoonlĳke organisatie en geloven dat tevreden medewerkers, tevreden klanten zĳn. Om de beste te worden, moet je het beste uit je mensen halen. En dat is precies waar we op dit moment bĳ Home Works mee bezig zĳn.*

 Tijd voor een frisse wind Blanche Overgaauw is sinds 1 februari operationeel manager bĳ Home Works. Met deze nieuwe functie vervult zĳ een onmisbare rol bĳ het toewerken naar Home Works als de beste dienstverlener op het gebied van huishoudelĳke hulp aan huis. Blanche: *“Om onze service voor de hulp en de klant te verruimen is het voor mij de uitdaging om de dagelijkse operatie zo vloeiend mogelijk te laten verlopen. Het is essentieel dat iedereen goed in het zadel zit en weet wat er van hem of haar verwacht wordt. Met goede trainingen en heldere inwerktrajecten zorgen we dat iedereen een stevige bodem heeft. Dat is vooral intern. Wat voor de klant belangrijk is, is dat hij goed geholpen wordt - dat hij altijd een antwoord krijgt op zijn vraag. Het gaat om de thuisomgeving van mensen, daar moet je zorgvuldig mee omgaan. Daarom werken we sinds 1 juni in teams zodat we die persoonlijke aandacht en zorg kunnen waarborgen. Bovendien hebben we de openingstijden verruimd, we werken nu van 8 tot 8 en Home Works is voortaan ook in het weekend bereikbaar.”*

 Home Works 2.0 Stuk voor stuk zĳn het belangrĳke stappen bĳ het realiseren van een nog sterker servicegerichte organisatie dan het al was. Blanche: *“Persoonlijke aandacht zit heel erg in het DNA van Home Works. We beschikken over een enorm fijne groep van betrokken en gemotiveerde professionals, onze mensen hebben echt hart voor de zaak. En we groeien! Er is een enorme aanwas van nieuwe mensen die bomvol enthousiasme bij ons beginnen. Ik heb het gevoel dat we met het uitzetten van de nieuwe lijnen onze bedrijfsvoering naar een hoger niveau tillen, een soort Home Works 2.0. Het is mooi om die vernieuwing van heel dichtbij mee te maken.”*

 ![](/img/posts/post-beste-schoonmaakbedrijf-voor-particulieren/fotoblkl.jpg)Blanche Overgaauw
