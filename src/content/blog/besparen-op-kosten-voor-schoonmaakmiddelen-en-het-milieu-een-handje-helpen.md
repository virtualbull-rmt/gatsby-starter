---
title: Besparen op kosten voor schoonmaakmiddelen én het milieu
author: Jan Visser
date: 2015-02-19T10:05:24.000+00:00
path: "/blog/besparen-op-kosten-voor-schoonmaakmiddelen-en-het-milieu-een-handje-helpen/"
thumbnail: "../../../static/img/posts/post-besparen-op-kosten-voor-schoonmaakmiddelen-en-het-milieu-een-handje-helpen/groen-schoonmaken-homeworks.jpg"
seo:
  title: Besparen op kosten voor schoonmaakmiddelen én het milieu
  description: Tips om groen schoon te maken
  keywords: groen, schoonmaken, milieuvriendelijk

---
Wilt u besparen op schoonmaakmiddelen én het milieu een handje helpen?

Februari is over de helft, en de eerste zonnestralen laten zich zien. Dat nodigt uit tot een extra grondige schoonmaakbeurt! Waarschijnlijk grijpt u, of uw hulp, hiervoor naar de vertrouwde schoonmaakmiddelen zoals bleek, allesreiniger en glasreiniger. Maar wist u dat u ook hierin milieuvriendelijke keuzes kunt maken? Met een aantal simpele basisbenodigdheden kunt u groen, slim én goedkoop uw eigen schoonmaakmiddelen maken. Hoe? Dat vertelt Home Works u graag.

![groen schoonmaken](/img/posts/post-besparen-op-kosten-voor-schoonmaakmiddelen-en-het-milieu-een-handje-helpen/groen-schoonmaken.jpg)**Wat heb ik nodig?**Om milieuvriendelijk te kunnen schoonmaken hoeft u maar een paar extra boodschappen te doen. Met (schoonmaak)azijn, huishoudsoda en/of zuiveringszout en eventueel ouderwetse groene zeep kunt u in principe elke fles in uw gootsteenkastje vervangen. Schaf van tevoren een aantal lege spuitflacons aan bij een winkel voor huishoudelijke benodigdheden, of spoel een oude flacon goed om, en u kunt aan de slag.

**Azijn verwijdert vuil en vet**Azijnzuur is een uitstekende ontvetter. Het huis hoeft er niet zuur van te gaan ruiken, want schoonmaakazijn is ook verkrijgbaar met bijvoorbeeld citroengeur of lavendelgeur. Daarbij vervliegt de lucht snel. Met schoonmaakazijn kunt u onder andere de volgende schoonmaakmiddelen maken, voor een fractie van de prijs!

\**Allesreiniger:**Aan een emmer met lauwwarm water voegt u twee kopjes schoonmaakzijn toe. Perfect om een laminaten vloer streeploos schoon mee te dweilen. Voor kalkhoudende vloeren of tegels is azijn minder geschikt. Gebruik in dat geval een sopje van lauwwarm water en groene zeep.

\**Glasreiniger:**Vul een lege spuitflacon met water en voeg een scheut schoonmaakazijn toe, en een druppeltje afwasmiddel. Deze flacon is gemakkelijk te gebruiken om ramen, spiegels of een glazen tafel te reinigen. Even nawrijven met een prop van krantpapier en de glazen oppervlakken zijn schoon.

\**Badkamer- en keukenreiniger:**Zowel kalkplekken als vetvlekken houden niet van azijn. Perfect dus om etensresten, vetspatten en kalkaanslag mee te verwijderen. Gebruik de azijn onverdund op een microvezeldoek. Pas op: RVS kan verkleuren door azijn. Gebruik voor roestvrijstalen oppervlakken enkel water met wat groene zeep.

**Soda voor het zwaardere werk**Huishoudsoda, en in sommige gevallen zuiveringszout (ook wel bekend als baking soda, te koop bij natuurwinkel of toko) zijn perfect voor het ontstoppen van doucheputten en het verwijderen van hardnekkig vuil. Hiermee kunt u onderstaande schoonmaakmiddelen maken.

\**Ontstopper:**Verstopte afvoer of doucheput? Gooi een flinke schep huishoudsoda in de put, laat het even ‘werken’ en giet er dan kokend water op. Indien het toilet verstopt is kunt u er zuiveringszout in strooien en daar een scheut azijn op gieten. Let op: dit kan flink gaan bruisen. Hierna veegt u de pot schoon met de toiletborstel.

\**Schuurmiddel:**Meng een schep zuiveringszout met een theelepel afwasmiddel en maak er een papje van. Breng dit met een spons of doek aan op het vervuilde oppervlak en spoel goed na met water.

Uw hulp helpt u graag mee met ‘groen schoonmaken’ Vertel gerust aan uw hulp welke schoonmaakmiddelen uw voorkeur hebben. Schrijf met watervaste viltstift op de spuitflacons wat erin zit en waar de hulp het voor kan gebruiken. Bij twijfel kunt u altijd even contact opnemen met uw coördinator. Als u meer informatie wilt, of graag klant wil worden bij Home Works kunt u bellen met 0800-2003 of bekijk [www.homeworks.nl](http://www.homeworks.nl).