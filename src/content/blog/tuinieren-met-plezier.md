---
title: Tuinieren met plezier
author: Jan Visser
date: 2013-05-08T12:36:55+00:00
path: "/blog/tuinieren-met-plezier/"
thumbnail: "../../../static/img/posts/no-thumbnail.png"
seo:
  title: Tuinieren met plezier
  description: Tuinieren met plezier
  keywords: tuinieren, tips, grond

---
Deze week begon met tropische temperaturen en dit weekend belooft mooi weer. Wie een tuin heeft grijpt elk zonnig moment aan om hier lekker van te genieten. En zo’n aangename dag vormt ook het uitgelezen moment om heerlijk even in de tuin te werken. Met na afloop een lekker fris drankje. En een barbecue als beloning voor het harde werken! Waar moet je nou op letten als je gaat tuinieren? We vroegen het Mariëtte, een ervaren tuinierster. Dit zijn haar tips:

* Stem je tuin af op de hoeveelheid tijd die je hebt. Heb je weinig tijd, dan is een onderhoudsarme tuin handig. Houdt je van een weelderige tuin? Houd er rekening mee dat dit arbeidsintensief kan zijn. Planten kunnen flink woekeren.
* Een tuin die van het vroege voorjaar tot het late najaar kan bloeien is het leukst! Zoek op wanneer wat bloeit en breng hier variatie in. Dan heb je (bijna) het hele jaar een kleurrijke tuin.
* Verder kunt je variatie in je tuin aanbrengen door vaste planten af te wisselen met éénjarigen. Zo blijft je ‘basistuin’ bewaard en heb je toch elk jaar weer andere planten.
* Goed begin is het halve werk. Op een zure grond, of een grond die na jarenlang intensief gebruik verhard is, is het lastig voor planten om te overleven. Controleer dit en strooi zo nodig kalk op de grond. 
* Kijk de kunst af. Observeer de tuinen en perken in de omgeving. Daaruit kun je afleiden welke planten en struiken in deze omgeving goed gedijen.
* En natuurlijk draait alles om de zon. Een tuin op het zuiden is heerlijk, maar je moet er wel voor zorgen dat je planten heel regelmatig water krijgen en niet verschroeien. Daarom is het handig om wat grote planten neer te zetten. Die zorgen voor schaduw.
* Bij een tuin met veel zon is een watersproeier erg handig. Dat hoeft niet duur te zijn: de goedkoopste systemen beginnen bij € 15.
* Houdt niet alleen rekening met de zon, maar ook met de wind! Staat je tuin op het noordoosten of zuidwesten en waait het er snel? Overweeg dan om op sommige plekken een afscheiding te maken. Juist de wind zorgt ervoor dat planten ’s winters snel doodvriezen.
* Bij planten in potten is het handig om gaten te maken in de bodem. Dan kan het overtollige water goed wegvloeien. Anders lopen planten kans op verzuipen.
* Regelmatig onderhoud is belangrijk! Onkruid wieden en het snoeien van struiken en bomen zorgen ervoor dat je veel meer van je tuin geniet.
* Al doende leert men. Na verloop van jaren merk je vanzelf wat het wel en niet zo goed in jouw tuin doet.
* En juist daarom is het goed om een ervaren tuinvriendin of je moeder met groene vingers te vragen om je te helpen. Zodat je daarvan kunt leren.
* Wil je een moestuin? Begin met tomaten, sla, rucola, courgette en aardbeien. Dit zijn planten die het overal wel goed doen. En natuurlijk tuinkruiden. Zet ze niet in de volle zon maar op een plek waar ze een halve dag zonlicht krijgen. Niets zo fijn om tijdens het koken even naar de tuin te lopen voor een hand peterselie, bieslook of basilicum.
* Zorg voor goed gereedschap, dus goede werkhandschoenen, een snoeimes, een schaar, een schepje en een goede hark of klauw. Goedkoop is duurkoop.
* Voor gereedschap kun je beter terecht bij bouwmarkten dan bij tuincentra. Die zijn vaak een stuk duurder.
* Berg je gereedschap goed op. Voor de veiligheid en tegen roesten en beschadiging.
* Je hoeft geen fortuin uit te geven aan zaden of plantjes. Vraag aan iemand die mooie planten of bloemen heeft of jij wat zaadjes mag. Goudsbloemen of afrikaantjes zijn bloemen waar je makkelijk zaden uit kunt halen. Datzelfde geldt voor een mooie vaste plant. Vraag om een stekje. Je weet ook meteen dat dit een goede plant is. Wie weet heb jij iets in jouw tuin staan waar de gulle gever weer blij mee is.
* Een keurig aangeharkt perkje is leuk maar laat de planten ook hun gang gaan. Dat geeft je tuin veel meer sfeer!
* Is je tuin verwilderd en kun je wel wat hulp gebruiken om hem weer enigszins begaanbaar of toonbaar te maken? Roep dan de hulp in van Home Works.

Heb jij nog evergreens van tuintips? Wat ken jij voor handige trucjes? Deel het met ons! We zijn benieuwd!