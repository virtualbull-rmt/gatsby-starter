---
title: 'Groen moet je doen. Ook in het huishouden'
author: 'Jan Visser'
date: '2015-03-02T20:42:10+00:00'
path: /blog/groen-moet-je-doen-ook-in-het-huishouden/
thumbnail: '../../../static/img/posts/no-thumbnail.png'
seo:
    title: 'Groen moet je doen. Ook in het huishouden'
    description: 'Op een groene manier schoonmaken'
    keywords: 'Groen, schoonmaken'
---
Met de lente in aantocht is het heerlijk om het huis weer helemaal op te frissen en lekker schoon te (laten) maken. Het ligt voor de hand om dan klassieke schoonmaakproducten te gebruiken, zoals allesreiniger, schuurmiddel en bleek.

Maar dat hoeft niet.

Met een paar simpele basismiddelen maakt u snel, goedkoop en milieuvriendelijk uw eigen schoonmaakmiddelen. Home Works vertelt u graag hoe.

Benodigdheden?

De basisbenodigdheden (schoonmaak)azijn, huishoudsoda en eventueel ouderwetse groene zeep vindt u in elke supermarkt. Eventueel kunt u ook zuiveringszout aanschaffen, dit koopt u in de natuurwinkel of toko. Met deze producten vervangt u eenvoudig de gehele inhoud van uw keukenkastje. Verder heeft u alleen enkele lege spuitflacons nodig. U kunt deze voor weinig geld aanschaffen of u spoelt een oude flacon goed om.

En u bent klaar om van start te gaan!

Vet en vuil zijn geen partij voor azijn. Met azijn kunt u vet goed verwijderen. Tegenwoordig is schoonmaakazijn verkrijgbaar met lavendel- en citroengeur, dus u hoeft niet bang te zijn dat uw huis zuur gaat ruiken. Bovendien verdwijnt de azijnlucht snel wanneer u een raampje open zet.

Welke schoonmaakmiddelen u onder andere kunt maken met schoonmaakazijn? Lees snel verder:

Glasreiniger: Met uw eigen glasreiniger maakt u gemakkelijk ramen, spiegels of een glazen tafel schoon. Vul een lege spuitflacon met water en voeg een scheut schoonmaakazijn toe, en een druppeltje afwasmiddel. Even nawrijven met een prop van krantenpapier en de glazen oppervlakken zijn schoon.

Allesreiniger: Perfect om een laminaten vloer streeploos schoon mee te dweilen. Aan een emmer met lauwwarm water voegt u twee kopjes schoonmaakzijn toe. Let op: Voor kalkhoudende vloeren of tegels is azijn minder geschikt. Gebruik in dat geval een sopje van lauwwarm water en groene zeep. Badkamer- en keukenreiniger: Azijn is heel geschikt om etensresten, vetspatten en kalkaanslag mee te verwijderen, want het werkt zowel op vetvlekken als kalkaanslag. Gebruik de azijn onverdund op een microvezeldoek. Let op: RVS kan verkleuren door azijn. Gebruik voor roestvrijstalen oppervlakken een sopje van water met wat groene zeep.

Zwaar schoonmaakwerk? Gebruik soda Huishoudsoda en zuiveringszout (ook bekend als baking soda) zijn perfect voor het verwijderen van hardnekkig vuil: bijvoorbeeld voor het ontstoppen van de afvoer. Met soda en/of zuiveringszout maakt u deze schoonmaakmiddelen:

Schuurmiddel: Meng een theelepel afwasmiddel met een schep zuiveringszout en maak hier een papje van. Breng aan met een spons of doek op het vervuilde oppervlak. Spoel goed na met water.

Ontstopper: Gooi een flinke schep huishoudsoda in uw verstopte gootsteen- of doucheputje, laat het even ‘werken’ en giet er dan kokend water op. Indien het toilet verstopt is kunt u er zuiveringszout in strooien en daar een scheut azijn op gieten. Let op: dit kan flink gaan bruisen. Hierna veegt u de pot schoon met de toiletborstel. Milieuvriendelijke schoonmaken? Uw hulp helpt u graag Wilt u dat uw huis in het vervolg milieuvriendelijk wordt schoongemaakt? Vertel het uw huishoudelijke hulp en laat zien welke producten hij of zij kan gebruiken. Om het makkelijker te maken kunt u met watervaste viltstift op de spuitflacons schrijven wat erin zit, en waar de hulp het voor kan gebruiken.

Bij vragen kunt u altijd even contact opnemen met uw coördinator. Als u meer informatie wilt, of graag klant wil worden bij Home Works kunt u bellen met 0800-2003 of een e-mail sturen naar info@homeworks.nl. Bent u benieuwd naar nog meer tips? Home Works schreef al enkele blogs met milieuvriendelijke schoonmaaktips. Lees ze hier en hier.
