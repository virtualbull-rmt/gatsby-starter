---
title: 'huishoudelijke hulp en meer ...'
author: 'Jan Visser'
date: '2015-11-17T15:00:44+00:00'
path: /blog/huishoudelijke-hulp-en-meer/
thumbnail: ../../../static/img/posts/post-huishoudelijke-hulp-en-meer/luipaard.jpg
seo:
    title: 'huishoudelijke hulp en meer ...'
    description: 'We zetten de huishoudelijke hulp in de spotlight aan de hand van bijzondere hobbies en taken die sommigen naast het werk hebben.'
    keywords: 'huishoudelijke hulp, in het zonnetje, in de spotlight'
---
In een reeks van korte verhalen zetten we binnenkort op ons blog de huishoudelijke hulp in de spotlight. Nu geen verslag over de glimmende vloer of de verdwenen vingers op de glazen tussendeur maar een kijkje in wat de hulpen naast hun werk ook nog doen. En dat dit soms wel heel bijzonder kan zijn, blijkt alleen al uit de verhalen van Jean, Babette en Angelique.

Naast het wekelijks fluitend stofzuigen van vloeren in Bussum voert Jean Milongo ook het dagelijks bestuur van het door hemzelf opgerichte weeshuis in Senegal. Babette de Jonge verzorgt niet alleen planten in de vensterbank van haar klanten, maar ook in het wild levende luipaarden.

![](/img/posts/post-huishoudelijke-hulp-en-meer/luipaard.jpg)

Angelique zoekt het dichterbij maar wel hogerop: zij dingt mee naar de eerste plaats in de finale van “Het Beste Idee van Nederland” met een apparaat dat de schoonmaak een stuk zal vergemakkelijken.

Binnenkort het verhaal van Jean Milongo. Heb jij als huishoudelijke hulp ook een hobby of andere taak die bijzonder, ontroerend of om een andere reden gelezen mag worden? Laat het ons weten en mail naar verhaal@homeworks.nl!
