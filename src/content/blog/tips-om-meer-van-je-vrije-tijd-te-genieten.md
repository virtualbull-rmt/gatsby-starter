---
title: Tips om meer van je vrije tijd te genieten
author: Jan Visser
date: 2013-10-10T13:58:56+00:00
path: "/blog/tips-om-meer-van-je-vrije-tijd-te-genieten/"
thumbnail: "../../../static/img/posts/no-thumbnail.png"
seo:
  title: Tips om meer van je vrije tijd te genieten
  description: Genieten van mijn vrije tijd
  keywords: vrije tijd, genieten, tips

---
Vanaf volgende week is het in regio Zuid weer herfstvakantie! De week erop volgen regio Midden en Noord. Wat gaat de tijd snel! Het leek nog maar even geleden dat je, vers van vakantie, weer aan het schooljaar begon. Sowieso lijkt de zomer nog heel dichtbij met het lekker zonnige weer van vandaag.

### Vrije dagen

Met een aantal vrije dagen in het vooruitzicht is het goed om te weten hoe je optimaal van die vrije tijd kunt profiteren. En misschien is je agenda nog leeg. Het gevaar ligt op de loer dat je bij een ‘vrije week’ allerlei dingen inplant waardoor je uiteindelijk nog niet kunt uitrusten en relaxen. Dus: Hoe zorg je ervoor dat je meer geniet van de vrije tijd die je hebt?

Eerder gaven we al tips om de balans tussen werk en privé te vinden. Ook bij het volop kunnen genieten van vrije tijd geldt dat het toverwoord ‘organiseren’ is. Of specifieker: ‘plannen’.  En met een paar **handige tips** kun je zelf ook al een groot verschil maken in je dagelijks leven.

### Tips om nog optimaler van je vrije tijd te genieten

* Maak gebruik van een **weekkalender** waar je alle afspraken, uitjes en andere belangrijke dingen in op schrijft.
* Maak een **to-do lijstje**. Lijstjes zijn eigenlijk afspraken met jezelf: ‘dit ga ik doen’. Een lastige klus is vervelend om nog in de planning te hebben staan, maar het is een enorme opluchting om hem af te strepen.
* **Prioriteiten stellen.** Lijstjes geven ook een overzicht in wat je allemaal gedaan wil krijgen. Is het misschien niet teveel wat je nu moet doen? Zijn er dingen die bijvoorbeeld ook volgende week of volgende maand gedaan kunnen worden? Of door iemand anders? Of misschien wel gewoon niet? Durf je tijd te bewaken.
* Je bent de hele dag bezig dus plan ook **‘me-time’** voor jezelf in.Ook al heb je maar 10 minuten per dag om éven met een tijdschrift op de bank te zitten, of muziek te luisteren, dan nog zul je merken dat je daarna weer met vernieuwde energie verder kan met de dag.
* Ga **op tijd naar bed**. Saai hè? Maar soms wel noodzakelijk. Helemaal als je je al een tijdje niet zo fit voelt verdient je lijf het om lekker om half 10 in bed te gaan liggen met een boekje. Doe dit een paar dagen achter elkaar en vooropgesteld dat er verder geen medische problemen spelen voel je je ’s ochtends weer een stuk frisser.
* Stress is ontzettend vermoeiend. Een stressvolle dag kan je een gesloopt gevoel geven. Begint het stressen ’s ochtends al? Probeer dan een kwartier eerder op te staan. Liever niet, dat begrijpen we. Maar als je ’s ochtends **meer te tijd neemt** om alles wat je gedaan wil hebben gedaan te krijgen zul je de rest van de dag ook als relaxter ervaren.

Bepaalde dingen **uitbesteden** kan ook al heel veel rust en ruimte geven in je agenda. Voor **hulp bij het huishouden** kun je altijd terecht bij Home Works