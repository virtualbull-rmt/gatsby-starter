---
title: Hoe zorg ik voor een goede balans tussen werk en privé?
author: Jan Visser
date: 2013-08-21T14:05:05.000+00:00
path: "/blog/hoe-zorg-ik-voor-een-goede-balans-tussen-werk-en-prive/"
thumbnail: "../../../static/img/posts/no-thumbnail.png"
seo:
  title: Hoe zorg ik voor een goede balans tussen werk en privé?
  description: Hoe krijg ik balans tussen werk en prive?
  keywords: werk, prive, balans

---
Het kan soms lastig zijn om een goede balans te vinden tussen werk en privé. Vooral vrouwen kunnen zich in een spagaat bevinden als het gaat om het verenigen van de zorg voor het gezin thuis en de verantwoordelijkheden van het werk. Naast je werk en je gezin vragen familie en vrienden ook nog aandacht. En dan wil je ook nog sporten. Help! Iedereen, ongeacht opleiding, leefwijze of salaris worstelt wel eens met zijn _work-life balance_.

Zo verscheen er vandaag een nieuwsbericht dat BNN-presentatrice Sophie Hilbrand bijna een _burn-out_ opliep. Naar eigen zeggen omdat ze na de geboorte van haar tweede kind te snel aan het werk ging. Voor Sophie hielp het dat haar dokter haar aanraadde om veel afspraken af te zeggen. Waardoor ze een rustperiode van bijna een half jaar kon nemen. Verder zegt ze ontspanning gezocht te hebben in yoga, wandelen en hardlopen. Door deze ‘sabbatical’ heeft Hilbrand weer balans gevonden tussen werk en privé. ‘Vooral door meer structuur in de draaidagen aan te brengen. Ik ben nu weer volop aan de slag met een goede balans tussen werk en kinderen.’ Hier wat slimme tips die je als handvatten kunt gebruiken om te zorgen dat de balans tussen werk en privé niet teveel naar één kant uitslaat.

* **Zorg goed voor jezelf.** Dat is het belangrijkste. Dat betekent gezond en gevarieerd eten, voldoende slapen, weinig alcohol en dergelijke gebruiken en beweging!
* **Bepaal wat écht belangrijk is** en schrap wat niet belangrijk is. Met andere woorden, stel prioriteiten.
* **Maak voor jezelf een planning**, bijvoorbeeld per week. Wees erop gefocust om je aan die planning te houden.
* **Houd werk en privé gescheiden.** Want anders zit je op je werk met gedachten aan thuis, en thuis met werkbeslommeringen.
* **Kom je er zelf niet uit? Trek aan de bel.** Kaart je situatie aan bij je omgeving en op je werk. Ga naar de huisarts en vraag om hulp. Zoals Sophie Hilbrand deed.
* Kom je nauwelijks toe aan het huishouden (maar word je zenuwachtig van de bestofte plinten en ongewassen ramen?) [**Kijk of je dit soort dingen kunt uitbesteden.**](https://www.homeworks.nl/klantenservice/ "Laat je huishouden regelen door Home Works")
* **Hoe jij omgaat met de stressvolle situatie bepaalt het effect hiervan op jezelf.** Dit beseffen is het halve werk. Probeer niet alles op jezelf te betrekken.
* **Stel grenzen.** Zowel op je werk als thuis. Wees niet bang dat je minder aardig gevonden wordt. Mensen die bij tijd en wijle streng voor zichzelf en hun omgeving zijn komen juist sterk over.
* **Probeer regelmatig te leven.** Dan verrassen dingen je niet zo snel.
* **Wees soms onbereikbaar.** Spreek af met je werk dat je op vrije dagen of avonden niet gebeld wordt. En omgekeerd: ga dan ook niet je werkmail checken.

### 

**Hoe zorg jij voor een goede balans tussen werk en privé?**