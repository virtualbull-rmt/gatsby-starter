---
title: Maak je tuin klaar voor het voorjaar!
author: Jan Visser
date: 2014-03-19T10:45:16+00:00
path: "/blog/maak-je-tuin-klaar-voor-het-voorjaar/"
thumbnail: "../../../static/img/posts/no-thumbnail.png"
seo:
  title: Maak je tuin klaar voor het voorjaar!
  description: Hoe maak ik mijn tuin klaar voor het voorjaar?
  keywords: tuin, voorjaar

---
_Wat genieten we van de lente! Nog twee dagen en het is officieel zover. Misschien heb je voor dit weekend wel het plan om je tuin eens lekker aan te pakken. In vijf stappen ligt je tuin er weer pico bello bij._

**Onkruid en oude bladeren weghalen**

Begin met een opruimronde. Hark oude bladeren weg en wiedt het onkruid. Want natuurlijk groeien ook de plantjes die je liever níet in de tuin wil. Verwijder verder het stro, de jute en andere beschermende materialen die je in het afgelopen najaar hebt aangebracht.

**Gras maaien** De kans op vorst is minimaal, dus knip je gazon bij of gebruik een grasmaaier. Let op: als het gras nat is moet je hier nog even mee wachten. Geen grasmaaier? Misschien kun je er eentje lenen van de buren, goed voor het buurtgevoel. Loop de grasmaaier ook even na, want misschien moet hij gesmeerd en schoongemaakt worden. En geef het gazon daarna wat voeding in de vorm van mestkorrels, organische mest of compost. Viooltjes geven je meteen het lentegevoel.

**Zaaien en planten** Je kunt beginnen met zaaien. Eerst in een kleine plantenkas of in bloempotten binnenshuis. Straks, als de plantjes sterk genoeg zijn, kunnen ze in de tuin. En breng dit weekend een bezoekje aan een tuincentrum voor wat mooie viooltjes, narcissen en tulpen die je direct kunt planten.

**Snoeien** Rozen snoei je altijd in het voor- en het najaar. Dus verwijder dode en beschadigde takken. De nieuwe loten snoei je af tot 15 á 25 cm van de grond. De kleinere loten tot 7,5 cm van de grond. Vergeet ze niet te bemesten. Nog even geduld en je kunt weer uit eigen tuin eten.

**Finishing touch** Geef je tuinmeubelen een sopje, je tuinbank een lik verf en zet de (geleende) hogedrukspuit op je terrastegels. Of gebruik een plantenspuit met schoonmaakazijn om ze in te spuiten. Even laten inwerken, en de groene aanslag is verdwenen. In een hangmat kun je helemaal lekker ontspannen En daarna lekker met een vest aan in de zon gaan zitten. Heerlijk! Even helemaal weg in je eigen opgeruimde tuin!

_Heb je geen tijd of zin om je tuin klaar voor het voorjaar te maken? Schakel dan huishoudelijke hulp van Home Works in!_ _Dat kan nu heel gemakkelijk door mee te doen met onze voorjaarsactie. Dan maak je kans op een éénmalige schoonmaak van € 60 euro!_