---
title: Succesvol verkopen op Koningsdag
author: Jan Visser
date: 2014-04-23T18:04:04+00:00
path: "/blog/succesvol-verkopen-op-koningsdag/"
thumbnail: "../../../static/img/posts/no-thumbnail.png"
seo:
  title: Succesvol verkopen op Koningsdag
  description: Verkooptips voor jouw verkoopkunsten tijdens de vrijmarkt op Koningsdag
  keywords: koningsdag, vrijmarkt, tips

---
### Op zaterdag 26 april is het zover: Koningsdag!

En wat is exact hetzelfde gebleven als met Koninginnedag? De vrijmarkt! Een uitgelezen moment om je zolder of schuur eens lekker uit te mesten en met jouw overbodige spullen een leuk zakcentje te verdienen. Om ervoor te zorgen dat je aan het einde van de dag niet nog steeds opgescheept zit met dat ene lampje of het incomplete servies van oudtante Bes: hier wat handige tips. Zodat je aan het eind van de dag met een goedgevulde beurs en een leeg kleedje je in het feestgedruis kunt storten.

    
    <strong>Niet vergeten!</strong>
    
    Een effen kleed of een zeil
    Een krukje
    Een tas met eten en drinken voor jezelf
    Een paraplu
    Een extra zeil voor als het regent
    Vuilniszakken
    Karton en stiften om je producten te prijzen

* 

  ### Presenteer!

Het lijkt zo simpel maar het is van doorslaggevend belang. Een vies kleedje met rommel, daar loopt iedereen aan voorbij. Een strak kleed of een tafel waarbij producten per soort bij elkaar staan ziet er aantrekkelijk uit en nodigt mensen uit tot kopen.

* 

  ### Denk vooruit!

Dus neem een zeil mee voor als het gaat regenen. Toch zonde als al die kleren nat worden. Bedenk ook van tevoren wat je wil hebben voor bepaalde producten. En verkoop je (kinder)kleding? Sorteer alles per maat en schrijf die maat op. Op die manier maak je het voor kopers gemakkelijk om te snuffelen. Tip: Verkoop je veel kleding? Gebruik een kledingrek! Dat is gemakkelijk en ziet er fantastisch uit.

* 

  ### Verleid de kopers!

Sla een paar trays met blikjes en pakjes in. Dat verkoopt altijd goed en lokt potentiële klanten. Zelfgebakken cakejes of zakjes met snoep/fruit doen het ook altijd goed.

* 

  ### Stunt met de prijzen!

Als mensen meerdere dingen van je kleedje willen bied je ze een korting aan. En zo rond 15:00 verkondig je dat ‘alles weg mag voor 1 euro per stuk’.

* 

  ### Klaar? Opruimen maar!

Neem waar je geen afstand van kan doen mee naar huis en gooi de rest weg. Oude kleren kun je in een aparte zak doen en naar de kringloop brengen.