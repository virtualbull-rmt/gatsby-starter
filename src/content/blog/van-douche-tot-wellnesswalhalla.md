---
title: Van douche tot wellnesswalhalla
author: Jan Visser
date: 2014-03-05T16:10:13+00:00
path: "/blog/van-douche-tot-wellnesswalhalla/"
thumbnail: '../../../static/img/posts/no-thumbnail.png'
seo:
  title: Van douche tot wellnesswalhalla
  description: De badkamer opfrissen en opleuken
  keywords: badkamer, opfrissen, decoreren

---
Herken je dat? Met de frisheid van de lente bekijk je ook je huis met andere ogen. En dan krijg je meteen zin om de boel eens lekker op te schudden. Weg met de muffe winter. En verwelkom het frisse voorjaar! Hier wat leuke ideeÃ«n om je badkamer om te toveren in een heerlijke relaxruimte. Met een paar simpele trucs tover jij je douchecel om tot spa.

### Koop nieuwe handdoeken

Nee, die badlakens van de vakantie op Tenerife tien jaar geleden kunnen echt niet meer. Datzelfde geldt voor kleine handdoekjes van de sportschool of zwemclub. Koop lekkere nieuwe badlakens, handdoeken en washandjes in mooie, bij elkaar passende kleuren. Dan voelt afdrogen meteen een stuk chiquer.

### Zet een hoog krukje neer

En plaats daar een mooie schaal op. Een perfecte plek voor al die honderdduizend dingetjes die je in de badkamer vindt: elastiekjes, proefmonsters, haarspeldjes, pleisters etc. Staat leuk en je hebt geen rommelige badkamer meer.

### Heb je een raampje dat open kan?

Plaats een klein plantje in een leuke pot op de vensterbank. Of hang het op. Het ziet er fris en vrolijk uit, het filtert de lucht en over te weinig water geven hoef je je geen zorgen te maken.

### Heb je nog plek?

En een bad? Zet een plateau neer op een standaard (of krukje) met een schaaltje badzout, wat kaarsjes en eventueel wat mooie (gedroogde) bloemen. Hmmm, je waant je net in een spa. Zin gekregen in relaxen? Eerder schreven we ook al over [ontspannen in de badkamer](https://www.homeworks.nl/blog/ontspannen-en-genieten-op-de-huis-tuin-en-keuken-manier/ "Relaxen in je badkamer"). En als je juist zin hebt gekregen om je badkamer aan te pakken lees je hier [onze schoonmaaktips](https://www.homeworks.nl/blog/tien-tips-voor-een-schone-badkamer/ "Tien tips voor een schone badkamer"). Hoe tover jij je badkamer om in een Wellnesswalhalla? Deel het met ons, hier of op [Facebook](https://www.facebook.com/homeworkshulp?ref=hl "Like Home Works op Facebook").