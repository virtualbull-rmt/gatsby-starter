---
title: Samen bereik je meer
author: Jan Visser
date: 2018-05-28T08:54:03.000+00:00
path: "/blog/hoe-werkt-het-bij-home-works/"
thumbnail: "../../../static/img/posts/post-hoe-werkt-het-bij-home-works/%5E61D028922A45222C2C53ADB3B569E00A11F5FF01DC7CC6E2FF%5Epimgpsh_fullsize_distr.png"
seo:
  title: Samen bereik je meer
  description: Thomas verteld over het werk als servicecoördinator bij Home Works
  keywords: team, servicecoördinatoren, samen

---
### Hoe werkt het bij Home Works?

Kijkje achter de schermen

Home Works groeit! Het is fantastisch dat steeds meer hulpen en huishoudens elkaar via ons vinden. Ons succes ligt, denken wij, vooral in onze persoonlijke aanpak. We gaan heel zorgvuldig om met de wensen en verhalen van mensen die bij ons komen en onze medewerkers zijn oprecht betrokken. Maar dat is niet het enige…

Een essentieel onderdeel van Home Works zijn de regioteams van servicecoördinatoren. Elke regio heeft een vast aantal servicecoördinatoren die er voor zorgt dat klant én hulp alles rondom diensten aan huis aan Home Works over kan laten.

‘Samen bereik je meer’ Dit was altijd al ons motto maar met de oprichting van teams in 2017 hebben we dat idee nog meer kracht bijgezet. Met clubjes van vier personen per regio staan we iedere dag klaar voor klanten en hulpen. Het lijkt misschien vooral een interne beslissing, maar dat is het niet. De serviceteams werden opgericht met het doel om nog beter beschikbaar te zijn en om mensen sneller en adequater te kunnen helpen. Want het is niet fijn als je van één iemand afhankelijk bent wanneer je vragen hebt. De teamleden zijn goed op elkaar ingespeeld en hebben aan een half woord genoeg. En dat werkt!

Hoe gaat het er in de praktijk aan toe? We spreken met Thomas, servicecoördinator in de regio Midden Nederland.

“Na mijn studie Facility Management in Venlo verhuisde ik naar Amsterdam. Na een paar jaar te hebben gewerkt als manager van een grote horeca groep zocht ik een nieuwe uitdaging. Een baan waarbij de mens centraal staat en service een belangrijk aspect is.

Zo kwam ik bij Home Works terecht als servicecoördinator. Ik haal dagelijks de kracht en geluk uit het helpen van de klant en de hulp en natuurlijk het contact met beide partijen. Als één van de servicecoördinatoren van team Midden Nederland heb ik goed zicht op de wensen van klanten en hulpen en de aanvragen en sollicitaties die bij ons binnenkomen. Home Works neemt alle zorg uit handen en dat is vooral merkbaar nu we in teams werken. Ook ’s avonds en in het weekend kun je bij ons terecht en doordat alle teamleden van de hoed en de rand weten, wordt je vraag altijd beantwoord. Is je hulp ziek, dan regelen we vervanging, maar ook bij andere problemen staan we voor je klaar.

Per regio zitten we met groepjes bij elkaar. De dynamiek van de teams is echt bijzonder. De mensen die bij Home Works werken zijn allemaal erg verschillend en met een andere achtergrond, maar we delen het gezamenlijk belang en staan voor elkaar in. Dat is ontzettend mooi om te merken! Ik denk dat we daarom ook zo succesvol zijn. Als het goed zit aan de binnenkant, dus ín je organisatie, dan straal je dat ook uit naar buiten"