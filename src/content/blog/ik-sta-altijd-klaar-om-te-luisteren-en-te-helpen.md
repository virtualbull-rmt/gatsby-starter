---
title: Ik sta altijd klaar om te luisteren en te helpen
author: Jan Visser
date: 2016-11-02T13:19:26+00:00
path: "/blog/ik-sta-altijd-klaar-om-te-luisteren-en-te-helpen/"
thumbnail: "../../../static/img/posts/post-ik-sta-altijd-klaar-om-te-luisteren-en-te-helpen/homeworks-huishoudelijke-hulp.jpg"
seo:
  title: Ik sta altijd klaar om te luisteren en te helpen
  description: Altijd persoonlijk contact bij uw aanvraag voor huishoudelijke hulp.
  keywords: persoonlijk, contact, aanvraag, huishoudelijke hulp

---
### ![](/img/posts/post-ik-sta-altijd-klaar-om-te-luisteren-en-te-helpen/rine.png)Rine (receptioniste HomeWorks & CompanyWorks) vertelt.

Natuurlijk, iedere dag is anders. Dat kan Rine Veldkamp alleen maar beamen. Zo’n drie jaar bekleedt zij nu de functie van receptioniste en is zij het eerste aanspreekpunt voor de klanten van Home Works en Company Works.

“Ieder telefoontje brengt een andere situatie met zich mee. Een open deur misschien, maar dat komt doordat je - in het geval van Home Works - werkt met mensen wiens persoonlijke belangen meespelen. Het gaat om hun huis, dichterbij kan haast niet. Dat is toch heel anders dan vanuit een zakelijk perspectief zoals bij bedrijven die via Company Works hun schoonmaak laten verzorgen. De manier waarop ik met de mensen praat, kan daarom ook erg verschillen. Als iemand al jaren klant bij ons is, kén je elkaar echt een beetje. Die persoonlijke touch is belangrijk, dat vind ik het leuke van mijn baan. Je bent iemand die altijd klaarstaat om te luisteren en te helpen.”

“Er zit haast geen grens aan wat ik wel of niet doe in mijn functie. Naast mijn rol als receptioniste ben ik een soort back-up voor mijn collega’s en dat werkt ontzettend goed. Ik help met het regelen van vervanging, doe ook een stukje werving waarbij ik meezoek naar (nieuwe) huishoudelijke hulpen, check de roosters en verwerk eventuele ziekmeldingen of wijzigingen in de planning. Mijn collega’s maken mijn werk nog leuker. Ik vind het heel bijzonder om te zien dat er zoveel persoonlijkheden zo goed bij elkaar passen."