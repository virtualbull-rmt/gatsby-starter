---
title: Eindelijk eens de schuur of zolder aanpakken
author: Jan Visser
date: 2014-01-16T20:32:11+00:00
path: "/blog/eindelijk-eens-de-schuur-zolder-aanpakken/"
thumbnail: "../../../static/img/posts/no-thumbnail.png"
seo:
  title: Eindelijk eens de schuur of zolder aanpakken
  description: Tips over hoe je de schuur of zolder het best opruimt
  keywords: zolder, schuur, opruimen

---
Wie een schuur of zolder heeft prijst zich gelukkig met de extra ruimte. Maar tegelijkertijd is het zó makkelijk om alles waar je in huis geen plek voor hebt naar de schuur of zolder te brengen. Met als gevolg dat je de ruimte helemaal vol stouwt en je niks kunt vinden wanneer blijkt dat je zus tóch geïnteresseerd is in die oude maxicosi of je net op zoek bent naar dat ene boek. Kortom: Tijd om je schuur of zolder te gaan opruimen!

* **Muffe oude vloerbedekking** op zolder? Voor weinig geld scoor je een fris zeiltje of een partijtje overgebleven laminaat. Ook een keer goed stofzuigen doet wonderen.
* Gezien op Pinterest: Een handige manier om extra bergruimte te creëren door **plankjes aan je deur** te bevestigen.
* **Bekijk alles kritisch** en verdeel het in drie stapels: Opbergen, repareren of weg. Hou de middelste stapel zo klein mogelijk: wees streng voor jezelf.
* Schaf een serie **doorzichtige opbergboxen** aan die je goed kunt afsluiten, zodat er geen vocht bij kan komen. Je kunt ze stapelen en zo zie je altijd wat er in welke doos zit.
* Is het altijd proppen met de **fietsen in de schuur**? Schaf een fietsophangsysteem aan. Niet zo duur en het creëert een boel ruimte.

En? Inspireert het jou om je zolder of je schuur op te gaan ruimen? Wat zijn jouw gouden tips? Deel ze op [Facebook](https://www.facebook.com/homeworkshulp?ref=hl "Homeworks op Facebook").