---
title: 7 tips om je tuin winterklaar te maken
author: Jan Visser
date: 2013-11-06T20:07:51.000+00:00
path: "/blog/7-tips-om-je-post-tuin-winterklaar-te-maken/"
thumbnail: "../../../static/img/posts/no-thumbnail.png"
seo:
  title: 7 tips om je tuin winterklaar te maken
  description: Hoe maak je je tuin winterklaar?
  keywords: winterklaar, tips

---
### Nu we het over het winterklaar maken van ons huis hebben gehad, kan de tuin natuurlijk niet achterblijven. November is een mooie tijd om de tuin onder handen te nemen: gebladerte is dan al verdroogd en bruin geworden, maar het vriest nog niet. Moeilijk? Welnee, met deze 7 handige tips ben je zó klaar.

* Zet **planten**, die niet tegen de vorst **kunnen**, binnen. Planten die je niet naar binnen kunt verplaatsen kun je **beschermen** door bijvoorbeeld wat jute om ze heen te binden en daartussen wat droge bladeren of stro te doen.
* **Snoeien** is het toverwoord. **Struiken** en **klimmers** zoals druif, kiwi, blauwe regen en klimop mogen flink gekortwiekt worden, zodat ze in het voorjaar weer lekker kunnen bloeien en uitlopen. Ook deze struiken kun je **beschermen** door er kippengaas voor te spannen en daartussen bladeren of stro te doen.
* Maai het **grasveld** niet te kort, maar hou het gras zo’n 4 cm boven de grond. Hierdoor is de bodem goed beschermd tegen uitdrogen.
* De herfst is niet alleen een tijd van oogsten en snoeien, maar ook van **planten**. Nu kun je heel goed winterharde bloembollen, zoals sneeuwklokjes, narcissen, krokussen en tulpen in je tuin planten. Waarmee je je verzekerd weet van een euforisch gevoel als je in februari of maart de eerste groene sprietjes ziet!
* Heb je een **vijver**? Haal dode en rottende planten eruit. Als het vriest maak je een wak in de vijver, zodat de vissen of andere vijverbewoners kunnen blijven ‘ademen’.
* Leuk, zo’n **vogelbadje**. Maar niet als het ijskoud is. De vogelveren kunnen dan namelijk bevriezen, dus je kunt het badje beter legen. Maak eventuele **vogelhuisjes** schoon. Of koop of timmer een nieuw vogelhuisje dat je op een veilige plek hangt.
* Hij kwam al voorbij in _Je huis winterklaar met 7 handige tips_, en deze stap mag ook zeker niet vergeten worden wanneer je de tuin aanpakt: de **buitenkraan** aftappen. Schudt ook de tuinslang leeg en vergeet niet om zinken plantenbakken en gieters te legen.

Heb jij nog een goede tip om je tuin veilig de winter door te loodsen? Vertel het ons in een reactie, of op [Facebook](https://www.facebook.com/homeworkshulp?ref=hl "Homeworks op Facebook"). En heb je wel een tuin, maar te weinig tijd om deze voldoende te onderhouden? Misschien is onze tuinhulp dan iets voor jou.