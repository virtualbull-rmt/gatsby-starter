---
title: Tips voor Pakjesavond (en erna)
author: Jan Visser
date: 2013-12-04T16:01:03+00:00
path: "/blog/tips-voor-pakjesavond-en-erna/"
thumbnail: "../../../static/img/posts/no-thumbnail.png"
seo:
  title: Tips voor Pakjesavond (en erna)
  description: Sinterklaas pakjesavond tips
  keywords: pakjesavond, sinterklaas

---
Als je Sinterklaas viert weet je één ding zeker: Na afloop is het aantal spullen in je huis verdrievoudigd. En dan hebben we het niet alleen over cadeautjes. Hier wat handige tips waarmee je de spullen, prullen en de troep binnen de perken houdt.

### Hier wat _organizingstips_ voor óp Pakjesavond

Combineer het nuttige met het aangename, en geef een set met handige opbergdozen of ophangzakken cadeau aan partner of kind. Misschien moet Sinterklaas in het gedicht nog even benadrukken wat hij met dit praktische cadeau bedoeld heeft. **Tip:** Hou de gedichtjes en kleine dingetjes apart. Toch zonde als die in de vuilniszak met pakpapier verdwijnen. **Tip:** Als je Sinterklaas met kinderen viert kan het soms lijken alsof er een tropische storm voorbij raast. Doseer het cadeauplezier door de kids tijdens het eten al te laten zoeken naar cadeaus die je in huis hebt verstopt. 

### En tips voor the day after..

Is de Zak van Sinterklaas leeg? Maak er een lampenkap van! Of sla twee vliegen in één klap en fabriceer een opbergmand van jute.

**First in, first out** Oftewel: voor elk nieuw ding dat je hebt gekregen mag een oud exemplaar richting de vuilnisbak/kringloop. Want laten we eerlijk zijn: de kans dat je ‘Memoires van een HR-manager’ ooit nog eens écht gaat lezen is te verwaarlozen. **Suikergoed en marsepein....** Lekker hoor, al dat snoepgoed, maar op 6 december komen de pepernoten en chocoladeletters je je neus uit! Dus wat te doen? Maak van kruidnoten en speculaasbrokken een bodem voor cheesecake en tover alle chocoladetoestanden om in brownies. 

**_Geef ze door_** _Heb je cadeautjes gekregen die lief bedoeld zijn maar waar je echt helemaal niets aan vindt? Misschien kun je een ander er blij mee maken! Informeer bij de Speelgoedbank of Voedselbank in je gemeente._