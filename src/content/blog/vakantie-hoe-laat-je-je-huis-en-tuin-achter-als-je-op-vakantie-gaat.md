---
title: 'Vakantie! Hoe laat je je huis en tuin achter als je op vakantie gaat?'
author: 'Jan Visser'
date: '2013-06-12T15:07:48+00:00'
path: /blog/vakantie-hoe-laat-je-je-huis-en-tuin-achter-als-je-op-vakantie-gaat/
thumbnail: '../../../static/img/posts/no-thumbnail.png'
seo:
    title: 'Vakantie! Hoe laat je je huis en tuin achter als je op vakantie gaat?'
    description: 'Hoe laat je je woning en tuin achter als je op vakantie gaat?'
    keywords: 'vakantie, tuin, achterlaten'
---
De vakantieperiode komt er weer aan. Dus ben je vast druk bezig met het regelen van een vakantieverblijf of camping. Of moet je vliegtickets boeken. De tent controleren of hij nog één jaartje mee kan. De caravan een sopje geven. Miniflesjes shampoo en zonnebrandcrème inslaan bij de drogist. Maar wat je ook niet moet vergeten is hoe je je huis en tuin zo veilig en verzorgd mogelijk achterlaat.

Heb je al iemand geregeld die eventuele huisdieren kan verzorgen en de planten? Wat betreft veiligheid: een tijdschakelaar om je verlichting mee te regelen is een must voor iedere vakantieganger. Daardoor zullen inbrekers jouw huis liever overslaan. En wees voorzichtig met het melden op sociale media of weblog dat je op vakantie gaat. Je weet nooit wie er meeleest. **En voor de mensen met een tuintje: hier een paar handige tips waarmee je je tuin goed kan achterlaten.**

- Heb je een zonnige tuin en geen buurman of buurvrouw die elke dag langs kan komen om de plantjes water te geven? Gebruik een **automatische waterinstallatie.** Dat hoeft niet duur te zijn en zo krijgt je tuin voldoende water.

- Als je een **grasveld** hebt is het handig om het gras niet té kort te maaien. Want als het erg droog en warm weer is droogt je veldje makkelijk uit. Langer gras beschermt de grond.

- Heb je een **vijver** met vissen? Kijk of je deze met behulp van bijvoorbeeld gaas kunt afschermen. De jonge vogels zijn uitgevlogen en die kunnen nogal hongerig zijn.

- Als je een **vogelbadje** hebt is het fijn als er elke dag fris water in zit. Als er geen buurman voorhanden is om hiervoor te zorgen kun je het badje beter leeg laten. Anders wordt het water vies en zullen er toch geen vogels van drinken.

- **Zonnebloemen**, toch dé zomerse bloem bij uitstek, beleven een groeispurt in de zomer en hebben daardoor heel veel water nodig. Stel de watersproeier daarop in of geef de buurman extra instructies. Ook is het handig om de bloemen te ondersteunen met stokken zodat ze niet omwaaien of knakken. En je bij thuiskomst weer volop van je zonnebloemen kunt genieten.

- Heb je **geen helpende hand** in de buurt en wil je toch dat je tuin goed bijhouden wordt tijdens je afwezigheid? Informeer bij [Home Works](mailto:info@homeworks.nl "Mailen naar Home Works") naar de mogelijkheden. Bellen kan naar 0800-2003.

Heb jij nog goede achterlaat-tips voor huis en tuin wanneer je vakantie bent? We zijn benieuwd!
