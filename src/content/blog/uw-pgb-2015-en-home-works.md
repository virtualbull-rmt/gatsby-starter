---
title: 'Uw PGB in 2015 en Home Works'
author: 'Jan Visser'
date: '2014-12-24T11:21:55+00:00'
path: /blog/uw-pgb-2015-en-home-works/
thumbnail: ../../../static/img/posts/post-uw-pgb-2015-en-home-works/heel-nederland.png
seo:
    title: 'Uw PGB in 2015 en Home Works'
    description: 'Wat veranderd er rondom uw PGB huishoudelijke hulp in 2015'
    keywords: 'PGB, SVB, Home Works'
---
**PGB-houder en op zoek naar betrouwbare hulp?**Bent u in het bezit van een PGB en op zoek naar betrouwbare ondersteuning in het huishouden? Dan bent u bij Home Works aan het juiste adres. Home Works is al 20 jaar de vertrouwde aanbieder van huishoudelijke hulp, voor mensen mét en zonder een PGB.

**Ik ben PGB-houder. Kan ik huishoudelijke hulp inkopen bij Home Works?**Jazeker! De hulpen van Home Works staan voor u klaar om u te ondersteunen in het huishouden. Aanmelden kan eenvoudig via het gratis telefoonnummer 0800-2003, of per e-mail opinfo@homeworks.nl. Hier kunt u ook terecht als u vragen heeft over de diensten van Home Works. Als u aangeeft dat u PGB ontvangt stelt Home Works een correcte zorgovereenkomst op. Deze stuurt u zelf op naar de Sociale Verzekeringsbank (SVB), de instantie die gaat over de budgetten. Zodra Home Works van de SVB een bevestiging ontvangt kunt u de facturen doorsturen naar de SVB – zij zullen de betaling aan Home Works verzorgen.

**Ik ben PGB-houder én klant van Home Works. Wat verandert er in mijn situatie?**Als u uw indicatie heeft behouden, en u maakt gebruik van de diensten van Home Works, dient u de factuur van Home Works vanaf 2015 door te sturen naar de SVB. Zij verzorgen dan de betaling, voor zover dat past binnen het budget dat u heeft.

Let op: deze maand 2 facturen in plaats van 1

De facturen van Home Works worden altijd rond de 20e van de maand verstuurd. De factuur van december/januari heeft Home Works daarom voor klanten met een PGB opgesplitst. U ontvangt één factuur van 21-12-2014 t/m 31-12-2014, die u op de normale wijze kunt voldoen (acceptgiro of hij wordt automatisch geïncasseerd). Daarnaast ontvangt u de factuur voor 1-1-2015 t/m 20-1-2015. Deze kunt u naar de SVB sturen. Hierdoor kunnen de facturen van Home Works gemakkelijker worden verwerkt door de SVB.

**Correcte zorgovereenkomst voor SVB**Daarnaast is het voor de SVB belangrijk dat u een correcte zorgovereenkomst heeft met Home Works. Deze hebben zij nodig om u goed te kunnen registreren. Heeft u geen zorgovereenkomst met Home Works, of weet u niet of u deze heeft? Neem contact op met uw eigen contactpersoon bij Home Works via 085 4444 090: Hij/zij kan u helpen met het opstellen van een passende zorgovereenkomst.

Het is belangrijk dat de zorgovereenkomst met Home Works naar de SVB wordt gestuurd, op het volgende adres: Servicecentrum PGB, Postbus 8038, 3503 RA, Utrecht

**Ik ontvang geen PGB meer. Kan ik nog wel gebruik maken van de diensten van Home Works?**Dat kan zeker! Als de PGB wegvalt en u wil de huishoudelijke hulp behouden, kunt u dat kenbaar maken aan uw contactpersoon via 085 4444 090. U betaalt dan € 16,50 per gewerkt uur en vanzelfsprekend behoudt u uw eigen vertrouwde huishoudelijke hulp.
