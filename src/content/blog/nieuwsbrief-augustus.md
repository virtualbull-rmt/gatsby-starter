---
title: Nieuwsbrief augustus
author: Jan Visser
date: 2013-08-28T11:42:05+00:00
path: "/blog/nieuwsbrief-augustus/"
thumbnail: "../../../static/img/posts/no-thumbnail.png"
seo:
  title: Nieuwsbrief augustus
  description: Nieuwsbrief homeworks augustus
  keywords: company works, huishoudtips, nieuwsbrief

---
**De vakantie is voorbij en de scholen zijn begonnen. Dat is het tempo van het dagelijks leven best weer even wennen. Gelukkig deelt professional organizer Zamarra Kok wat handige adviezen met ons. Zodat het schooljaar in alle rust van start kan gaan. Verder brengen we onze zusterorganisatie Company Works onder de aandacht, perfect voor het MKB, stellen we nieuwe collega’s voor en hebben we een paar praktische tips voor de hulpen én klanten. Prettig (school)jaar gewenst!**

## Organiseer en ruim op met Zamarra Kok!

Zamarra Kok is professional organizer en huishouddeskundige. Met de lezers van de Home Works-nieuwsbrief deelt zij een paar van haar tips.

* 

  ### Schrijf het op

Probeer zo min mogelijk te onthouden en zo veel mogelijk op te schrijven. Schrijf alle afspraken op een gezamenlijke week- of maandplanner en hang deze op een centrale plek in huis. Alle terugkerende gebeurtenissen voor komend (school)jaar kun je nu al noteren. Plan ook onderhoudsklusjes in, bijvoorbeeld 'dakgoot schoonmaken' in oktober. Terugkerende huishoudelijke klussen, zoals apparaten ontkalken, gordijnen wassen en koelkast schoonmaken kun je ook nu al inplannen. Dat geeft rust.

* 

  ### Goed voorbereid

Heb je 's morgens moeite om op tijd de deur uit te komen? Probeer dan zoveel mogelijk voor te bereiden. Hang kleding voor de hele week in setjes klaar, dek 's avonds vast de ontbijttafel en zet je tas met de sleutelbos erin klaar bij de voordeur. En: zorg voor voldoende benzine in de tank van je auto.

* 

  ### Als het toch misgaat..

Iedereen verslaapt zich wel eens of heeft te weinig tijd om te ontbijten. Als je in de auto een tasje met een paar pakjes sinaasappelsap, wat energierepen of per stuk verpakte (ontbijt)koeken legt, heb je altijd een ontbijtje bij de hand.

## Nieuw bij Home Works!

Ook deze zomer mochten wij weer twee nieuwe collega's verwelkomen. **Merel** werkt sinds deze zomer op de receptie, dus als je ons hoofdkantoor belt zul je haar ongetwijfeld een keer aan de lijn krijgen. Ook **Miline** is nieuw. Als matcher zorgt zij voor een juiste combinatie van klant en hulp. Wij hopen dat jullie met veel plezier bij ons werken, Merel en Miline!

## Voor MKB'ers en ZZP'ers

[Company Works](https://www.companyworks.nl/ "Company Works. Voor MKB en ZZP") is de zusterorganisatie van Home Works en in september bestaat ze één jaar! Waar Home Works de particuliere klanten voorziet van huishoudelijke hulp, helpt Company Works in heel Nederland het MKB bij het schoonhouden van hun panden. Gwendolyn Hertel, coördinator van Company Works, vertelt: 'Dit jaar gaan wij fris van start met een nieuw logo en een vernieuwde website. Ik geniet er ontzettend van om alle aanvragen, van bedrijven en ZZP' ers die voor ons willen werken, in goede banen te leiden en help ook u graag verder. Interesse? Neem gerust contact op of bel naar 0900 600 10 10.

* 

## Tips voor huishoudelijke hulpen

Elke woensdag plaatsen we de actuele vacatures op [Facebook](https://www.facebook.com/homeworkshulp?ref=hl "Home Works op Facebook"). Wil je graag werken voor Home Works maar staat jouw woonplaats er niet bij? Overweeg om je zoekgebied uit te breiden. Zo vergroot je je kansen. En heb je groene vingers en het vind je het leuk om gras te maaien en te snoeien? Home Works zoekt ook regelmatig goede tuinhulpen. Werk je al bij Home Works en wil je je uren of zoekgebied aanpassen, of wil je als tuinhulp aan de slag? Neem dan contact op met je coördinator.

## Handig voor het schoonmaken van de koelkast!

Als je je koelkast gaat schoonmaken en je wil de rubbertjes onder handen nemen, is een wattenstaafje ideaal! Hiermee kun je gemakkelijk het vuil weghalen. Ook in moeilijke hoekjes met opgehoopt vuil kun je een wattenstaafje gebruiken.