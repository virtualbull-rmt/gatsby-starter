---
title: Ook mét huisdieren je huis schoon
author: Jan Visser
date: 2013-10-02T15:38:46.000+00:00
path: "/blog/ook-met-huisdieren-je-huis-schoon/"
thumbnail: "../../../static/img/posts/no-thumbnail.png"
seo:
  title: Ook mét huisdieren je huis schoon
  description: Hoe houd je je huis schoon als je huisdieren hebt?
  keywords: huisdieren, schoonmaken

---
Nog een paar dagen en het is weer Dierendag! Onze trouwe viervoeters, maar ook onze gevleugelde en geschubde vrienden, worden op 4 oktober in het zonnetje gezet. Een extra koekje, een heerlijk lange wandeling of een uitgebreide kroelsessie, er is genoeg waar je je huisdier blij mee kan maken. Samenleven met huisdieren is heel gezellig, maar je moet wel rekening mee houden met extra schoonmaak die dit met zich meebrengt.

Heb jij een hond of kat die **veel verhaart**? Dan doe je er goed aan om een gladde vloerbedekking te nemen. Dat is hygiënischer en veel makkelijker schoon te houden. Heb je toch tapijt? Gebruik dan een stoomreiniger om het tapijt af en toe goed schoon te maken. Komt jouw dier veel buiten? Dan ben je vast bekend met **modderpootjes** op je vloer. Leg daarom een oude handdoek bij de deur als het regent of geregend heeft, dat scheelt weer een rondje dweilen. Heb je **vissen**? Ververs wekelijks een deel van het water. En vergeet niet elke maand het filter even schoon te maken. Als je aan het schoonmaken bent kun je meteen gezellig je vissen voeren. Als je **hamsters, cavia’s of andere knaagdieren** in een kooi houdt is het handig om hieronder een matje te leggen. Tijdens het woelen valt er namelijk veel hooi en zaagsel uit de kooi. Aan het eind van de dag kun je gemakkelijk de inhoud van het matje terug in de kooi stoppen. Slingeren er bij jou **veel katten- of hondenspeeltjes** rond? Stop ze aan het eind van de dag in een bak, dat geeft een opgeruimd gevoel. Ook handig voor afgekloven botten. Kattenbezitters zien het als noodzakelijk kwaad, maar het moet toch af en toe gebeuren: de **kattenbak** schoonmaken. Als je dagelijks even door de bak gaat met een schepje gaat de vulling veel langer mee en stinkt de bak niet zo erg. Zowel voor de kattenbak, als voor de vogelkooi, als voor het caviahok is het handig als je een **oude afwasborstel** gebruikt voor het schoonmaken, en je die apart houdt. Plak er een sticker op, dan vergis je je niet. Heb jij **huisdieren**? En hoe houd jij je huis **goed schoon en haarvrij**?

En heb je wél huisdieren maar **geen zin in de schoonmaak**? Schakel dan [Home Works](https://www.homeworks.nl/klantenservice/ "Schakel HomeWorks in") in!