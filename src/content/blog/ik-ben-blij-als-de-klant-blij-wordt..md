---
thumbnail: '../../../static/img/posts/no-thumbnail.png'
author: HomeWorks
path: /blog/Sairagatoen-ervaring-werken-homeworks-pom-recept/
title: â€œIk ben blij als de klant blij wordt.â€
seo:
  title: Sairagatoen deelt haar ervaring als huishoudelijke hulp
  description: >-
    In dit interview vertelt zij over haar ervaringen als hulp en haar prettige
    band met haar nieuwe klanten.
  keywords: 'huishoudelijke hulp, HomeWorks, pom'
date: 2021-12-07T23:00:00.000Z
_template: blog_post
---



![Onze huishoudelijke hulp verteld over haar ervaring met het werken via HomeWorks en deelt een zalig recept voor Surinaamse Pom](/sairagatoen-noord-holland.jpg "Interview huishoudelijke hulp")

**Sairagatoen is ruim een half jaar werkzaam voor HomeWorks. In Amsterdam heeft ze veel fijne klanten waar zij met plezier werkt. In dit interview deelt zij haar ervaringen als hulp en haar prettige band met haar klanten. Ze stelt zichzelf graag voor en vertelt over haar kinderen en haar passie om lekker Surinaams/Indonesisch eten te maken. Ook delen we een heerlijk pom recept.**

_Even voorstellen_

â€œIk heet Sairagatoen, ik ben bijna 55 jaar, moeder van 6 kinderen, 4 jongens en 2 meisjes. Ik heb zelfs als 6 kleinkinderen. Ik woon al heel lang in Amsterdam West. Sinds april ben ik werkzaam in de huishouding van een aantal klanten waar ik met plezier kom.â€

_Wat een mooie naam Sairagatoen. Ik hoop dat ik het goed uit spreek. Is het voor veel mensen moeilijk om uit te spreken of te onthouden?_

â€œJa, je spreekt het eigenlijk gewoon uit zoals je het zegt. Maar je kan ook Moniek zeggen hoor! Ik heb een Hindoestaans/ Surinaamse achtergrond. Bij ons is het heel gebruikelijk om je kinderen troetelnaampjes te geven. Mijn ouders noemden me Moniek, dus die naam gebruik ik soms. Tegen mijn klanten zeg ik dan ook, doe maar makkelijker en zeg gewoon Moniek. Of vroeger noemden ze me ook Saira, maakt mij niet uit hoor. Mijn dochter luistert naar Mieke en haar troetelnaam is â€˜Konijntjeâ€™, maar die wordt alleen binnen de familie gebruikt hoor ğŸ˜Šâ€.

_Zes kinderen en ook al zo veel kleinkinderen, wat leuk! Is familie belangrijk voor je?_

"Ja super belangrijk. Ik heb 6 kinderen, 4 jongens en 2 meisjes. De jongste is 25 jaar en de oudste 37. Ik zeg altijd: begin vroeg, daar krijg je geen spijt van, dan hoef je niet meer als je oud bent met een dikke buik te lopen. En ik heb ook 6 kleinkinderen. Mijn oudste zoon heeft 1 zoon, mijn dochter heeft twee zonen en mijn derde zoon heeft twee zonen en 1 dochter. Er moeten meer meisjes komen dusğŸ˜Š"!

"Drie zonen wonen in Suriname en daar wonen drie van mijn kleinkinderen. Gelukkig hebben we een hele goede band. We hebben heel veel contact via video of WhatsApp. Niet alleen maar Ã©Ã©n keer per week ofzo, echt elke dag. We hebben iedere dag contact en dan willen de kinderen zien wat ik doe en hoe het er bij ons in Amsterdam uit ziet. Dan gaan we videobellen in de bus, tram of in de trein, dan laat ik van alles zien. Dat vinden ze heel leuk".

_Hoe ben je eigenlijk bij HomeWorks terecht gekomen?_

"In Suriname heb ik vaak schoongemaakt en in de zorg gewerkt. Maar ook in een restaurant gekookt. Ik heb veel ervaring in de zorg en vind werken in de zorg heel leuk omdat je dan mensen echt helpt. Ouderen zijn zo blij en dankbaar! In Nederland is werken in de zorg voor mij lastig omdat je daarvoor een MBO opleiding moet hebben en dat heb ik niet.

Maar in de Coronatijd zag ik vacatures en door HomeWorks heb ik nu een mooie klantenkring opgebouwd in Amsterdam. Ik werk bij een stuk of zes adressen."

_Vertel eens iets over jouw klanten waar je nu schoonmaakt._

"Ik ga heel graag naar meneer S. in Buitenveldert. Hij is al oud en wordt een beetje dement, maar doordat ik hem help kan hij nog wel thuis blijven wonen. De eerste keer dat ik kwam was alles heel vies en dacht ik hier kom ik niet meer terug. Maar hij is zo blij dat ik kwam. Toen ik alles had schoongemaakt durfde hij bijna niet naar de wc te gaan. Hij zei: alles glimt op de toilet. Ik zei ga nu maar snel anders gaat het misğŸ˜Š. Nu kom ik elke week een paar uurtjes. Ik doe de was en vouw alles op, verschoon zâ€™n bed en maak alles lekker schoon. We drinken ook samen thee of koffie en ik maak fruit voor hem klaar. Het is dankbaar werk en ik zie dat hij echt blij is dat ik hem help."

"Er is ook een klant die samen wil werken, dan maken we samen haar hele huis schoon."

"De meeste klanten zijn wel thuis als ik kom, sommigen werken ook thuis. Maar dat gaat prima. Als ze niet thuis zijn dan stuur ik een appje als ik iets wil vragen of laten weten."

_Heb je nog schoonmaaktips?_

â€œIk werk graag met groene zeep en niet met chemische middelen. Of goed boenen met CIF in plaats van van zoâ€™n spray ding. Als ontvetter kan je gewoon allesreiniger op een vochtig doekje doen. Gewoon allesreiniger van 99 cent is prima, in plaats van al die dure dingen. Verder is elk huis weer anders natuurlijk.â€

_Wat zijn voor jou de voordelen om met HomeWorks te werken._

"Ik krijg veel fijne klanten via HomeWorks. Dus ik heb zo snel een fijne grote klantenkring kunnen opbouwen.  En je krijgt altijd gegarandeerd je geld. Op tijd ook, dat is wel heel prettig. Bij de helpdesk is iedereen heel lief en je mag altijd bellen. Ook al bel je tien keer per dag. Ik vind vooral Steven van de helpdesk heel aardig, die helpt me altijd zo goed. En ik vind schoonmaken gewoon heel leuk en die waardering is fijn."

_Wat vind je nog meer leuk. Heb je een passie?_

â€œOh, ik hou heel erg van koken. Vroeger heb ik ook in de keuken van een restaurant in Suriname gewerkt. Dat doet niet iedere kok, maar ik vind het ook leuk om recepten te delen met anderen. Ik vind het geweldig om mensen blij te maken met lekker eten! En,â€¦ als het niet lukt, dan lukt het een andere keer wel!â€

â€œVoor mijn HomeWorks klant Ester heb ik samen met mijn zus heerlijk eten gemaakt. Want ik hoorde dat ze gek is op Roti. We zijn al om 4 uur â€™s ochtends opgestaan en hebben Roti platen, gestoofde  kip en sambal gemaakt. Ik wilde Ester verrassen. Het was heel veel, dus ik zei tegen haar: doe de rest maar in de vriezer dan kan je een andere keer er ook weer wat van eten.  Ze vond het heel lekker en was heel blij. Ik word ook heel blij als een klant blij wordt. Daar doe je het voor ğŸ˜Š.â€

_Zou je een lekker recept kunnen delen, misschien leuk voor anderen om eens te proberen?_

â€œPrima hoor. Ik zal het naar HomeWorks sturen.â€

â€œIk loop inmiddels op straat om wat inkopen te gaan doen. Morgen komt mijn zus op bezoek dus vandaag ga ik Surinaamse Pom met kip maken en Nasi Goreng en ga nu onderweg naar de markt om inkopen te doen.â€

Dan merkt Sairagatoen dat ze haar buskaart is vergeten en dat ze weer moet teruglopen naar huis, daarom dacht ikâ€¦ het wordt tijd om ons leuke gesprek af te ronden. Fijn weekend! ğŸ˜Š

### **Recept POM**

Pom bestaat uit twee delen: de basis van pomtayer Ã©n de vlees vulling.

Eerst maak je de vleesvulling. Gebruik een schaal van ongeveer 25 bij 20 cm, en 5 cm hoog. Houd deze verhoudingen aan, anders wordt het misschien niet goed gaar.  Hiervan kunnen ongeveer 8 personen eten.

**Vleesvulling**

**_IngrediÃ«nten:_**

3 kippenbouten in stukken gekapt / 6 borrelpootjes / 3 stukken kipdijfilet.

50 gram uitgekookt zoutvlees in stukjes gesneden liefst van Lufo (dit kan je kant en klaar kopen. Als je niet kant en klaar hebt, dan moet je het eerst uitkoken, zie op verpakking).

1 tomaat

1 witte ui

1 takje selderij (fijngesneden)

1 eetlepel pimentpoeder (all spice)

snufje zout

3 eetlepels olijfolie

1 eetlepel roomboter

300 ml water

4 eetlepels ketchup

2 eetlepels ongeraffineerde suiker

**_Wat moet je doen:_**

Snij de ui en tomaat in kleine stukjes en snij de selderij heel fijn.

Kruid de kip met de piment en het zout.

Zet een braadpan op hoog vuur en bak de kip in de olijfolie en 1 eetlepel roomboter.

Als de kip krokant is gebakken/ bruin is, doe je er het zoutvlees* en de fijn gesneden tomaat en ui bij. Dit bak je mee tot de ui zacht is.

(*Kies je niet voor het klant en klare zoutvlees, dan moet je het zout er eerst uitkoken).

Dan zet je het vuur lager en doe je het water en de ketchup erbij. Zo krijg je een soort jus.

Doe nu ook de selderij en suiker erbij en roer alles goed door.

Zet dan een deksel op de pan en laat dit een half uur op laag vuurtje langzaam sudderen.

Gebruik je kippenpoten of bouten, haal dan wel de botjes uit de pan.

Als het zoutvlees zacht is, is het mengsel klaar.

**Pomtayer mengsel**

**_IngrediÃ«nten:_**

1 kg ontdooide Lufo pom taya

1 eetlepel pimentpoeder (all spice)

1 theelepel zout

2 theelepel piccalilly

2 eetlepels ketchup

100 ml versgeperst sinaasappelsap (is ongeveer 1 perssinaasappel)

2 eetlepels ongeraffineerde suiker

100 ml water

boter om het bakschaal in te vetten

**_Wat moet je doen voor de pomtayerbasis:_**

Oven voorverwarmen op 175 graden.

Doe pomtayer in een ruime kom en doe alle ingrediÃ«nten erbij, behalve de boter. Goed doorroeren.

Pak dan 3 grote eetlepels jus van het kipmengsel dat je als eerste hebt gemaakt en roer dit door het pom mengsel. Proef of het mengsel op smaak is en doe er eventueel nog wat extra zout of piment bij.

**Samenvoegen vleesvulling en pomtayermengsel**

Smeer het bakblik/ovenschaal (neem ovenschaal/blik van ongeveer 25 bij 20 cm, met hoogte 5 cm) in met boter.

Doe een laagje van het pomtayermengsel in de bakschaal.

Schep daarna alle kip/zoutvlees uit de pan  over de eerste laag in het bakblik (verdeel het goed over de hele laag). Let op: hou nog wat jus over voor de bovenste laag.

Doe de rest van het pomtayermengsel in de volgende laag in de schaal.

Verspreid de resterende jus van de kip over deze bovenkant.

Doe de pom 90 minuten in de oven op 175 graden.

Prik na 1,5 uur met een vork in de pom om te kijken of hij gaar is en kijk of hij niet aanbrandt.

De bovenkant van de pom moet donkerbruin worden en van binnen goed gaar. Als de bovenkant te donker wordt, zet de oven dan lager op 165 graden. Vind je dit lastig? Je kan ook twee uur garen op 165 graden.

De pom is pas klaar als er bij het prikken met een vork geen pom aan je vork vast blijft zitten.

Laat de pom goed afkoelen. Laat hem een dagje staan (in de koelkast). De volgende dag kan je de pom het beste in de oven opwarmen, 10 minuten op 170 graden.

![](/pom.jpg)

Wil je weten wat het inhoudt om huishoudelijke hulp van haar en of haar collega's te krijgen? Klik dan op deze url: [huishoudelijke hulp die bij jou past](https://www.homeworks.nl/huishoudelijke-hulp/ "Huishoudelijke hulp die bij jou past")
