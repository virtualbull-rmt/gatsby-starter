---
thumbnail: ../../../static/img/corona-werken.jpg
author: HomeWorks
path: /blog/werken-met-corona/
title: Werken met Corona
seo:
  title: 'Werken ten tijden van Corona, hoe doe je dat?'
  description: 'Werken ten tijden van Corona, hoe doe je dat?'
  keywords: 'corona, covid-19, werken, hulp'
date: 2020-10-06T22:00:00.000Z
_template: blog_post
---



_Verslag van een van onze hulpen_

Covid-19 maakt het uitvoeren van taken die eerder gewoon en simpel waren, opeens moeilijker. Ik sta stil bij handelingen die eerder niet in mij opkwamen. Want zeg eens eerlijk, hoe vaak ontsmette jij voorheen de deurbel?

### Hygiënisch werken

Als schoonmaakster bij mensen thuis, ervaar ik iedere dag hoe belangrijk hygiëne is. Niet alleen om mijzelf te beschermen, ook de klant voelt zich graag veilig. Zeker in deze bizarre tijden waarin we opkijken bij ieder kuchje, ben ik mij er bewust van hoe belangrijk het is om hygiënisch te werken.

We kunnen veilig zeggen dat huizen nog nooit zo schoon zijn geweest als nu. Het afnemen van de boodschappen leek vorig jaar nog een beetje smetvrees-achtig, maar nu kijken we nergens gek meer van op. De antibacteriële doekjes vliegen de schappen uit en de schoonmaakmiddelen vallen bij sommigen van de planken. Alles om Corona buiten de deur te houden.

![](/corona-werken.jpg)

### Kwetsbare groepen

Mijn klanten vinden het fijn als ik meedenk, dit schept ook vertrouwen. Een proactieve houding werpt de meeste vruchten af, wanneer je de tijd neemt om de klant te leren kennen. Het is de kunst om in te spelen op de behoeften en wensen van de klant.

Sinds enige tijd maak ik schoon bij een dame die onder de kwetsbare groep valt. Logischerwijs maak ik met haar andere afspraken dan bij vitale jongvolwassenen. Zo maak ik geen gebruik van haar toilet en neem ik mijn eigen schoonmaakhandschoenen mee. Zolang Corona blijft opduiken, blijven we nadenken over haalbare manieren om de klant en onszelf veilig te houden.

### Communication is key

Ondanks de ver strekkende gevolgen van Corona, zijn mijn werkzaamheden onveranderd. Oke, het takenpakket is een stukje uitgebreider dan voor het virus uitbrak.

Zolang de communicatie tussen huishoudelijke hulp en klant transparant blijft, is dit geen probleem. Mijn advies: spreek uit wat je onprettig vindt, ook al voelt dit misschien als aanstellerij. Dit geldt voor beide partijen, vertel wat je wensen zijn. Houd rekening met elkaar en stel je flexibel op, alleen samen kunnen we elkaar helpen.

**_Tip:_** _Heb jij vragen over werken met corona? bij HomeWorks is Jooske de aangewezen persoon om dit te bespreken._
