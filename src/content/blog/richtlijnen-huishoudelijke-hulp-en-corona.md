---
thumbnail: ../../../static/img/corana.PNG
author: HomeWorks
path: /blog/richtlijnen-huishoudelijke-hulp-corona/
title: Veilig schoonmaken in coronatijd
seo:
  title: Huishoudelijke hulp en corona
  description: Richtlijnen voor veilige huishoudelijke hulp tijdens corona
  keywords: 'corona, huishoudelijke hulp'
date: 2020-10-21T22:00:00.000Z
_template: blog_post
---



Juist nu is het belangrijk dat jouw huis extra schoon is. Daarnaast moet de schoonmaak ook veilig gebeuren en daar kunnen wij samen goed voor zorgen.

Wij volgen de [richtlijnen van het RIVM](https://www.rijksoverheid.nl/onderwerpen/coronavirus-covid-19/nederlandse-maatregelen-tegen-het-coronavirus/gezondheidsadviezen "Richtlijnen RIVM"). Wij verzoeken daarom ook klanten en hulpen om tijdens de schoonmaak goed rekening te houden met de richtlijnen van het RIVM:

### Nog even de belangrijkste op een rij:

1. Neem contact op met elkaar of met HomeWorks als je symptomen hebt die wijzen op een besmetting met het virus. We raden je dan af om te gaan werken of om hulp te ontvangen.
2. Houd altijd 1,5 meter afstand tot elkaar
3. Was regelmatig je handen (met water en zeep) zoals bij binnenkomst in de woning.

### Verder kan je de volgende voorzorgsmaatregelen nemen:

1. Communiceer met elkaar. Als je wil dat de hulp een mondkapje draagt bespreek dit voor de schoonmaak via de chat of laat het ons weten zodat we het met de hulp kunnen bespreken. Andersom geldt hetzelfde.
2. Laat de hulp eventueel alleen in huis werken of ga als gezin even in een andere ruimte zitten zodat iedereen de ruimte heeft en zich veilig voelt.
3. Ventileer het huis goed!

![](/corana.PNG)

### Waar je extra op moet letten bij de schoonmaak ten tijden van het coronavirus:

1. Maak de veel gebruikte oppervlakken extra goed schoon:
   * Deurklinken
   * Deurbel
   * Lichtschakelaars
   * Trapleuningen
   * Kranen
   * Smartphones en afstandsbedieningen
2. Laat kamers goed doorluchten en, als het kan, zet ramen minimaal een half uur per dag open.
3. Schoonmaken met een allesreiniger is voldoende. Het is in huis niet nodig om desinfectiemiddelen te gebruiken. Verkeerd gebruik kan bovendien schadelijke gevolgen hebben.
4. Was de gebruikte schoonmaakdoeken op 60 graden.

### Hulp pauzeren

Je kan de hulp altijd pauzeren. We hanteren, ook tijdens deze coronatijd, een afzegtermijn van 72 uren. Dat doen wij om het inkomen van de hulpen te beschermen.

Eerder schreven wij dit [blog over corona en hulp](https://www.homeworks.nl/blog/werken-met-corona/ "corona en huishoudelijke hulp")
