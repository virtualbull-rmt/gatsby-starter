---
title: Bemiddelingsbureaus, zwart werken en full services bureaus
author: Jan Visser
date: 2013-06-05T12:00:36+00:00
path: "/blog/bemiddelingsbureaus-zwart-werken-en-home-works/"
thumbnail: "../../../static/img/posts/no-thumbnail.png"
seo:
  title: Bemiddelingsbureaus, zwart werken en full services bureaus
  description: Bemiddelingsbureaus, zwart werken en full services bureaus
  keywords: bemiddelingsbureau, zwart, goedkoop, huishoudelijke, hulp

---
Als je op zoek bent naar huishoudelijke hulp zijn er veel manieren om dit te organiseren. Zoek online op "huishoudelijke hulp" en je krijgt bijna een miljoen hits. Op internet vind je vergelijkingssites waar je kunt zien wie de goedkoopste hulp aanbiedt. Maar wat is de beste manier om aan huishoudelijke hulp te komen? En ben je wel goedkoop uit met een zwart betaalde hulp?

## Drie manieren om huishoudelijke hulp te organiseren

Er zijn verschillende manieren waarop je huishoudelijke hulp kunt organiseren. De drie bekendste vormen zijn via het zwarte circuit, via bemiddelingsbureaus en via full service organisaties als Home Works.

### Zwart werken

Zwart werken betekent dat de werkster geen belasting af draagt. Dat houdt in veel gevallen in dat de hulp goedkoper is. Naast dat zwart werken niet is toegestaan, is het nadeel voor de klant is dat hij of zij geen officiële afspraken heeft waar op teruggegrepen kan worden. Ook is het lang niet altijd duidelijk wie je in huis haalt, met alle gevolgen van dien. Je zult zelf tijd moeten vrij maken voor de sollicitatiegesprekken en screening.

### Bemiddelingsbureau

Huishoudelijke hulp via een bemiddelingsbureau heeft als voordeel dat je niet op zoek hoeft te gaan naar een hulp, maar dat het bureau al een selectie heeft gemaakt. Er zijn bureaus die echt actief screenen en matchen, er zijn ook bureaus die alleen koppelen. Je betaalt vaak voor de match die wordt gemaakt en in sommige gevallen ook abonnementskosten. Het nadeel aan een bemiddelingsbureau is dat die vaak alleen het contact opzet. Verder fungeren ze daarna niet als aanspreekpunt. De werkgeversplichten liggen bij de klant. Zo moet je alsnog zelf afspraken maken over betaling en vervanging bij ziekte. Valt jouw hulp om wat voor reden dan ook uit? Dan moet er opnieuw een match worden gemaakt, waar in veel gevallen ook opnieuw voor moet worden betaald.

### Full service organisatie

Full service organisaties, zoals Home Works, nemen wél werkgeversplichten uit handen. Het matchen van klant en hulp is slechts het begin. Ook zorgt de werkwijze ervoor dat de klant in principe geen omkijken meer heeft naar de administratieve afhandeling. In plaats van elke week geld op de keukentafel leggen ontvangt de klant maandelijks een factuur. Wanneer de hulp ziek is, of op vakantie gaat, kan er een geschikte collega worden ingezet. De hulpen zijn uitgebreid gescreend en beoordeeld. Full service organisaties blijven fungeren als aanspreekpunt voor klant en hulp. Voor hulpen is het onder andere aantrekkelijk dat ze vervangende adressen krijgen wanneer een klant stopt en zij kunnen zelf kiezen voor voorzieningen die op hen van toepassing zijn. Zo kun je bij Home Works kiezen voor het sparen voor verlofdagen, vakantiegeld en uitbetaling bij ziekte. Door de grootte van de organisatie kan er zowel rekening worden gehouden met de wensen van de klant als van de hulp. Lees meer op de site van Home Works over de [werkwijze](https://www.homeworks.nl/ "Werkwijze Home Works"). Heb jij een huishoudelijke hulp? Hoe heb je dit nu georganiseerd? Wij zijn erg benieuwd naar jouw ervaringen!