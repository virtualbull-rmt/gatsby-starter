---
title: "“Schat, wat doen we met de hulp?”"
author: Jan Visser
date: 2014-07-10T14:16:31.000+00:00
path: "/blog/schat-wat-doen-met-de-hulp/"
thumbnail: "../../../static/img/posts/post-schat-wat-doen-met-de-hulp/heel-nederland.png"
seo:
  title: "“Schat, wat doen we met de hulp?”"
  description: Huishoudelijke hulp en de zorg voor jouw huis tijdens vakantie
  keywords: vakantie, huishoudelijke hulp

---
**Als je deze zomer lekker op vakantie gaat, vraag je je misschien af of je de huishoudelijke hulp moet laten komen. Je bent er immers niet, dus het huis kan ook niet vuil worden.** **Maar wist je dat een regelmatig bezoekje aan huis van je huishoudelijke hulp tijdens je vakantie veel voordelen kan hebben? We zetten ze hieronder op een rijtje.** Foto ‘Ruby Keeler in 42nd Street’ via Flickr

* **Handig!**

Omdat je er niet bent is het reguliere schoonmaakwerk snel klaar. En dus heeft je hulp tijd voor een paar **grotere klussen**. Zoals het lappen van alle ramen. Of de keukenkastjes van binnen, buiten en boven soppen. De tegelvoegen in de badkamer schrobben of de gordijnen laten wassen, of welke klus het ook is die bij jou steeds blijft liggen. Eenmaal gedaan hoef jij hier de komende maanden niet meer aan te denken. Dat is relaxed thuiskomen!

* **Onderhoud**

Altijd handig als er iemand is om de planten regelmatig water te geven. Ook de goudvis hoeft niet uit logeren, want het is voor je hulp een kleine moeite om die te voeren. Wellicht heb jij in jouw huis nog meer klusjes liggen die regelmatig de aandacht verdienen. Je hulp helpt je hier graag mee.

* **Veiligheid**

Het is fijn om af en toe iemand op je huis te kunnen laten passen. Als er regelmatig iemand bij je thuis is maakt je huis een bewoonde indruk. Eventuele inbrekers zullen jouw huis dan links laten liggen.

* **Warm Welkom**

Naast de post netjes op een stapel leggen en de bedden opmaken, kan je hulp lekker wat boodschappen doen, zodat je bij thuiskomst een goedgevulde koelkast treft. Zo kun je het ontspannen gevoel van vakantie nog wat langer vast houden.

**Ga jij op vakantie? Geef het door aan** [**Home Works**](https://www.homeworks.nl/klantenservice/ "Mail of bel HomeWorks")  **Home Works wenst je een heel fijne vakantie!**