---
title: Hulp nodig! Klant worden bij Home Works Deel 1
author: HomeWorks
date: 2013-07-31T18:27:14.000+00:00
path: "/blog/hulp-nodig-klant-worden-bij-home-works-deel-1/"
thumbnail: "../../../static/img/posts/no-thumbnail.png"
seo:
  title: Hulp nodig! Klant worden bij Home Works Deel 1
  description: 'Blog: op zoek naar een huishoudelijke hulp'
  keywords: blog, homeworks, huishoudelijke hulp

---
Er zijn bepaalde fases in het leven die je duidelijk maken dat je écht volwassen wordt. Zoals dat je koffie leert drinken, je eerste eigen IKEA-kast aanschaft, gaat samenwonen of vader of moeder wordt. Het besluit om huishoudelijke hulp in de arm te nemen is ook zo’n volwassen stap. Mensen hebben verschillende redenen om het schoonmaken van hun huis uit te besteden aan een professional, maar de hoofdreden is toch vaak dat ze liever hun tijd aan andere dingen besteden.

En dat gold ook voor ons gezin. We zijn druk met werken, opvoeden en het dagelijkse huishouden. En ook met sporten, familieverjaardagen bezoeken en af en toe wat drinken met vrienden. Dus om een beetje lucht in ons schema te creëren en omdat zowel mijn vriend als ik geen talent hebben voor schrobben en poetsen besloten we om een huishoudelijke hulp in te schakelen. Ik was al bekend met [Home Works](https://www.homeworks.nl/ "Homepage Home Works"), dus ik hoefde niet lang te zoeken. Kiezen voor een full service bureau was wat mij betreft zonneklaar. Want op die manier weet ik zeker dat de hulp in kwestie goed gescreend is. En dat ik hem of haar op een eerlijke manier kan inhuren. Want ik wilde de huishoudhulp onder geen beding [zwart betalen](https://www.homeworks.nl/blog/bemiddelingsbureaus-zwart-werken-en-home-works/ "3 manieren voor huishoudhulp"). Dat is natuurlijk ook niet toegestaan maar daarnaast vind ik het een veilig idee dat zowel de hulp als ik bij eventuele misverstanden een aanspreekpunt hebben.

Ik belde met [Home Works](https://www.homeworks.nl/klantenservice/ "Neem contact op met Home Works") en kreeg receptionist Camiel Colsen aan de lijn, die met mij een intakegesprek hield. Wat mijn wensen waren wat betreft uren en dagen, welke werkzaamheden we hadden, hoe groot mijn huis is, hoeveel mensen er wonen en of ik huisdieren heb. Camiel noteerde alles keurig en meldde me dat ik deze week gebeld of gemaild zal worden door mijn contactpersoon Tanja. Zij zal me vertellen hoever de aanvraag is en of ze al een hulp heeft gevonden voor ons. En dan maken we een afspraak voor een kennismakingsgesprek. Want hoewel we de huishoudhulp niet zo vaak zullen zien is het toch fijn dat je weet wie je huis schoonmaakt. Of dat iemand is waar je een klik mee hebt. Dus nu is het wachten op een telefoontje van Tanja. Spannend! Ik ben heel benieuwd wie ‘onze’ hulp wordt!