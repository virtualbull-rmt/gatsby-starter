---
template: base
path: /van-schoonmaak-azijn-tot-poetslap/
seo:
  title: 'Van schoonmaak azijn tot poestlap, wat heeft u nodig voor de hulp'
  description: 'Van schoonmaak azijn tot poestlap, wat heeft u nodig voor de hulp'
  keywords: 'schoonmaak azijn, poetslap, schoonmaak middelen'
  lang: ''
headline: 'Hoe werkt het bij HomeWorks, voor nieuwe klanten'
_template: default_page
---



## Wat moet ik weten voor de eerste schoonmaakafspraak

Welkom bij HomeWorks. Gefeliciteerd! We hebben een geschikte huishoudelijke hulp voor je gevonden en de eerste schoonmaakafspraak staat ingepland.

De eerste keer dat de hulp komt schoonmaken is het van belang dat je even aanwezig bent om kennis te maken. Dan kun je laten zien waar alle schoonmaakmiddelen en -materialen staan en instructies geven. Hieronder beantwoorden we vaak voorkomende vragen over de eerste afspraak.

### Veelgestelde vragen:

### Wat heb je nodig? Van schoonmaak azijn tot poetslap.

Onze hulpen gebruiken de producten en attributen die je zelf voldoende in huis moet hebben. Om goed schoon te kunnen maken moeten er in ieder geval een aantal basis schoonmaakmaterialen en reinigingsmiddelen zijn, zie het lijstje hieronder. Kies zelf of eventueel in overleg met de hulp de soorten en merken schoonmaakmiddelen.

![](/img/wat-in-huis-voor-schoonmaak-homeworks.jpg)

#### Lijst materialen

* Stofzuiger liefst met verstelbare steel en voldoende stofzuigerzakken
* Een mop/ dweil met uitwringsysteem
* Emmers met beugel
* Huishoudhandschoenen
* Afwasborstel
* Schoonmaakdoeken, (schuur)sponsjes en veel microvezeldoeken (omdat die laatste ook zonder zeep al goed werken)
* Na- droogdoeken (dit kunnen ook oude theedoeken, handdoelen of lakens zijn)
* Raamtrekker
* Toiletborstel
* Een strijkijzer en strijkplank (wanneer er gestreken moet worden)
* Een huishoudtrap (boven je hoofd werken is niet prettig)
* Vuilniszakken

**_Tip:_** _Zorg altijd voor deugdelijke spullen en neem geen risico._

#### Schoonmaakmiddelen

* Allesreiniger
* Afwasmiddel
* Toiletreiniger
* Glasreiniger
* Schoonmaak azijn (anti-kalkmiddel)
* Schuurmiddel
* Speciale reiniging voor bijvoorbeeld RVS, marmer of hout

**_Tip:_** _Kalkreinigers zijn vaak agressief evenals bleek en chloor en zorgen nog wel eens voor probleempjes. Voor kalk op kranen kan je bijvoorbeeld beter schoonmaak azijn gebruiken waarmee je de lap doordrenkt die je vervolgens een nachtje om de verkalkte kraan drapeert._

![lijst met schoonmaakmiddelen voor huishoudelijke hulp](/img/basis-schoonmaakmiddelen-huishoudelijke-hulp.png "lijst schoonmaakmiddelen")

### Hoe maak ik aan de hulp duidelijk wat er gedaan moet worden?

Alle hulpen van HomeWorks krijgen tips en adviezen over de schoonmaak. Veel hulpen hebben al jaren ervaring en een eigen werkwijze met een voorkeur voor bepaalde schoonmaakmiddelen.

Het is belangrijk dat je de eerste keer instructies geeft aan de hulp en bespreekt wat je graag gedaan wilt hebben. Of maak je wensen kenbaar via een chatbericht via de chat in jouw inlogomgeving ‘Mijn HomeWorks’.

**_Tip:_** _Maak een prioriteitenlijst waarbij de hulp precies weet wat hij/zij als eerste moet doen en wat daarna voor zolang er tijd is. Dit is gelijk ook een handige manier om samen met de hulp te bepalen wat haalbaar is en wat niet._

Lees ook: [wat doet mijn hulp](/blog/wat-doet-goede-huishoudelijke-hulp/ "Wat doet mijn huishoudelijke hulp")  en  [hoeveel uur heeft mijn hulp nodig](/blog/hoeveel-uur-heeft-huishoudelijke-hulp-nodig/ "Hoeveel tijd heeft mijn hulp nodig")

### Moet ik mijn sleutel afgeven óf aanwezig zijn als de hulp werkt?

Dit is aan jou. Het is natuurlijk belangrijk dat de hulp jouw huis in kan om schoon te maken, ook als jij er niet bent. Je hoeft niet aanwezig te zijn als de hulp aan het werk is. Je kunt je huissleutel aan je hulp geven. Ons advies is om dan een [sleutelcontract](https://hw-office-api.s3.eu-central-1.amazonaws.com/files/Bijlage+-+Sleutelverklaring.pdf "Sleutelcontract")  te gebruiken. De één heeft het contract en de ander de sleutel. Aan het eind wisselt dat weer om.

**_Tip:_** _Stuur en ontvang sleutels niet per post._

**_Tip:_** _Heb je meerdere sloten op de deur, geef je hulp dan een sleutel voor maar één slot en gebruik alleen dat slot op de dag dat de hulp komt. Op andere dagen/momenten kan de hulp jouw huis niet in als je de andere sloten ook gebruikt._

### Hoe gaat het met betalen?

Aan het einde van de maand ontvang je een factuur. Die betaal je via IDeal of automatische incasso.  Houd er rekening mee dat onze facturen binnen 7 dagen betaald moeten worden. Daarom is automatische incasso makkelijker.

### Wat als de hulp niet bevalt?

Bevalt de hulp niet? Geen punt! Bespreek het met onze helpdesk. Wij willen graag dat je tevreden bent. Wij vinden altijd een oplossing.

HomeWorks vindt het belangrijk om goed contact te hebben met hulpen en klanten om zo te kunnen zorgen voor veiligheid en continuïteit. Is er iets? Wij horen het graag!

[Klik hier voor contact met de helpdesk](/klantenservice/ "Klik hier voor contact met de helpdesk")

### Maak je gebruik van een PGB?

Maak je gebruik van [persoons gebonden budget (PGB)](/pgb/ "PGB huishoudelijke hulp")? Dan ben je van harte welkom bij Home Works en helpen we je graag aan een fijne hulp!

### Kan ik me verzekeren tegen schade?

Via HomeWorks kan je je verzekeren tegen schade die de huishoudelijke hulp per ongeluk veroorzaakt bij het uitvoeren van haar werkzaamheden. Je betaalt hiervoor 1 euro per uur extra. Gaat er iets kapot door toedoen van de schoonmaker, dan kun je aanspraak maken op deze schadeverzekering die schades dekt tot €2.500.000 per aanspraak. Er is een eigen risico van €250 opgenomen in de voorwaarden.

### Op welke manier kan ik contact hebben met HomeWorks of mijn hulp?

Via Mijn HomeWorks kan je 24/7 online veel zaken rondom de schoonmaak direct zelf regelen. Hier kun je ook direct contact hebben met jouw hulp via de chatbox. Er is ook een handige HomeWorks app. Lees ook onze antwoorden op [veelgestelde vragen](/veelgestelde-vragen/account/ "veelgestelde vragen over account") over jouw account eens door

Voor persoonlijk contact is onze helpdesk bereikbaar van maandag t/m vrijdag van 08.00 tot 17.00 uur.

[Klik hier voor contact met de helpdesk](/klantenservice/ "Klik hier voor  contact met de helpdesk")
