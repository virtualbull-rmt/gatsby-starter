---
template: base
path: /wat-je-moet-weten-als-hulp/
seo:
  title: Wat je moet weten als hulp.
  description: >-
    Wat jij moet weten als je schoonmaakwerk huishoudelijk werk hebt gezocht en
    wilt werken bij HomeWorks. Hoe zit het met geld en belasting.
  keywords: >-
    werken, schoonmaakwerk, huishoudelijke werk, baan, belasting, homeworks,
    home works
  lang: nl-NL
headline: Hoe werkt het bij HomeWorks voor hulpen
_template: default_page
---


_"Zorgeloos je werk doen, dat wil toch iedereen?"_

Bij Vereniging HomeWorks kan dat, want als vereniging van 1200 hulpen organiseren wij het werk voor jou. Zoek jij een baan of bijbaan en wil je graag schoonmaakwerk doen in jouw buurt en op basis van jouw voorwaarden? Wij zijn er voor jou en zorgen ervoor dat je voldoende klanten krijgt en dat alles rondom jouw betaling goed is geregeld!

Op ‘Mijn HomeWorks’ geef jij precies aan waar je wilt werken en tegen welk tarief. Wij geven je dan de klanten die jij wilt. En jouw persoonlijke contactpersoon bij HomeWorks helpt je verder bij alles. Zo kan jij zorgeloos jouw werk doen.

## Werken als huishoudelijke hulp via HomeWorks, wat moet je weten?

![](/img/adobestock_231009668.jpeg)

### Wat verdien je en wanneer krijg je uitbetaald?

Jij bepaalt zelf jouw uurtarief! Het minimum uurtarief bij HomeWorks is € 11,85.

In 'mijn.Homeworks.nl' geef je elke maand aan welke uren je gewerkt hebt. Op de 21ste van elke maand verwerken wij dan alle uren en zorgen we ervoor dat je jouw loon gegarandeerd tegen het eind van de maand op jouw rekening hebt staan.

Jouw bijdrage - aan de kosten die HomeWorks voor jou maakt - wordt namens jou bij de klant in rekening gebracht. Jij ontvangt echter precies het loon dat jij wilt ontvangen. Hier heb je geen omkijken naar.

De kosten die wij maken zijn bijvoorbeeld: het garantiefonds voor jouw loon, advertentiekosten zodat je uit voldoende klanten kunt kiezen, belasting, administratie en de kosten voor persoonlijke begeleiding van jou en jouw klanten zodat alles nu en in de toekomst lekker blijft werken, enzovoorts.

### Soort dienstverband

Jij werkt op basis van de [Regeling Dienstverlening aan huis](https://www.rijksoverheid.nl/onderwerpen/dienstverlening-aan-huis "Informatie rijksoverheid werken op basis van dienstverlening aan huis"). Je bent dus in dienst op basis van de regeling dienstverlening aan huis. Het is een loondienstverband en je bent dus GEEN zelfstandige die aansprakelijk is voor schade en BTW moet afdragen bijvoorbeeld.

Een paar belangrijke punten zijn:

**1. Verzekering ziekte en werkloosheid**

Je bent niet automatisch verzekerd tegen ziekte en werkloosheid maar je kan er voor kiezen om dit wel te willen.  Je kan jezelf [verzekeren bij het UWV](https://www.uwv.nl/particulieren/verzekeren/ik-wil-me-verzekeren-bij-uwv/detail/ik-ben-dienstverlener-aan-huis "Verzeker jezelf tegen ziekte en werkloosheid bij UWV") regelen.

**2. Belastingen**

Er wordt geen belasting ingehouden op jouw loon. Je doet zelf aangifte van jouw verdiensten bij de belastingdienst. Dit doe je eenvoudig online op de website van de belastingdienst. Noteer hier het totaalbedrag dat je verdiend hebt bij "inkomsten uit overige werkzaamheden". Wij zorgen elk jaar voor een handig overzicht met daarop het totaalbedrag dat je via HomeWorks hebt verdiend!

Afhankelijk van hoeveel jij per jaar verdient moet jij belasting betalen of niet. Bel de gratis belastingtelefoon (0800 - 0543) om na te gaan waar jij rekening mee moet houden.

**3. Sparen**

Bij HomeWorks kun je gebruik maken van een spaarvoorziening om geld opzij te zetten voor belasting en vakantie.

### Starten bij HomeWorks hoe gaat dat?

Je start met werken op jouw eerste adres. Als jij en de klant tevreden zijn en het goed bevalt, dan kan je vervolgens jouw rooster vol gaan plannen met andere klanten waar je vanaf dan uit kunt kiezen!

#### Als je start bij een nieuwe klant waar moet je dan op letten?

De klant zal jou op de eerste afspraak rondleiden door het huis en instructies geven zodat je weet wat je moet doen en met welke middelen.

Tip: _Om teleurstelling te voorkomen is het raadzaam om aan de klant te vragen om een prioriteiten lijst te maken zodat jij precies weet wat voor de klant het belangrijkste is om in elk geval te doen. Dit is gelijk ook een handige manier om samen met de klant te bepalen wat haalbaar is en niet. Gebruik hiervoor de chat in 'mijn.homeworks.nl' zodat we je beter kunnen helpen daarmee._

In het begin is het altijd even aftasten voor jou: Wat staat waar? Hoe verdeel ik mijn tijd? Maar na een paar keer is dat vaak helemaal duidelijk.

Jij werkt met de materialen en de schoonmaakproducten die de klant zelf in huis heeft. Wij vragen de klant altijd om de volgende **materialen** in huis te hebben:

* Een huishoudtrap (boven je hoofd werken is niet prettig)
* Emmers met beugel
* Schoonmaakdoeken, spons en veel microvezeldoeken (omdat die laatste ook zonder zeep al goed werken)
* na- droogdoeken (dit kunnen ook oude theedoeken, handdoelen of lakens zijn)
* Raamtrekker
* Toiletborstel
* Stofzuiger liefst met verstelbare steel en voldoende stofzuigerzakken
* Een mop/ dweil met uitwringsysteem voor harde gladde vloeren
* Een strijkijzer en strijkplank (wanneer er gestreken moet worden)
* Huishoudhandschoenen
* Vuilniszakken

_Tip: als het trapje er niet stevig uitziet, ga er dan niet op staan! **Denk aan je eigen veiligheid.**_

We vragen klant om de volgende **schoonmaakproducten** in huis te halen:

* Allesreiniger
* Afwasmiddel
* Toiletreiniger
* Glasreiniger
* Schoonmaak azijn
* Schuurmiddel
* Speciale reiniging voor bijvoorbeeld RVS, marmer of hout

_Tip: Heb je een voorkeur voor bepaalde schoonmaakproducten? Laat dit dan weten aan de klant!_

_Tip:_ _Kalkreinigers zijn vaak agressief evenals bleek en chloor en zorgen nog wel eens voor probleempjes. Voor kalk op kranen kan je bijvoorbeeld beter schoonmaakazijn gebruiken waarmee je de lap doordrenkt die je vervolgens een nachtje om de verkalkte kraan drapeert._

#### Krijg ik de sleutel van de klant en hoe werkt dat dan?

De meeste klanten geven de sleutel aan je in bruikleen zodat je er altijd in kan.

Het is belangrijk dat je dan met de klant een [sleutelcontract](https://hw-office-api.s3.eu-central-1.amazonaws.com/files/Bijlage+-+Sleutelverklaring.pdf "sleutelovereenkomst") tekent. Zo heeft de klant het bewijs dat jij de sleutel hebt ontvangen. Als je stopt met werken bij de klant dan krijg je deze weer terug en dan heb jij het bewijs dat je de sleutel weer hebt teruggegeven. Je heb dus ofwel de sleutel ofwel het sleutelcontract!

Als je stopt bij een klant, dan moet je de sleutel binnen 1 week aan de klant teruggeven.

_Tip: Stuur en ontvang sleutels niet per post. Ze raken vaak kwijt en het sleutelcontract kan dan niet gewisseld worden. Communiceer hier duidelijk over met elkaar in de chat in  'mijn.homeworks.nl'._

### Schade

"Waar gewerkt wordt vallen spaanders!" is een mooi gezegde. Oftewel: als je werkt kan het gebeuren dat er iets kapot gaat. Communiceer er vooral duidelijk over en leg hetgeen beschadigd is op een duidelijke plek of laat bijvoorbeeld via de chat aan jouw klant weten dat je per ongeluk schade hebt veroorzaakt.

Klanten weten dat jij als hulp niet aansprakelijk bent voor schade die per ongeluk is ontstaan tijdens het werken. Klanten kunnen er voor kiezen om een verzekering af te sluiten voor dergelijke schade. Eerder schreven we hierover: [\[schade bij huishoudelijke hulp\]](/blog/help-mijn-huishoudelijke-hulp-heeft-schade-veroorzaakt-wat-nu/ "Schade bij huishoudelijke hulp")

### Gebruik de handige app

We hebben een heel handige app die jou perfect gaat helpen bij jouw werk. Deze app installeer je door in te loggen in op 'mijn.homeworks.nl'. Daar wordt aan jou gevraagd of de app wilt installeren en dan gaat alles vanzelf.

![onze nieuwe app komt eraan](/img/app.PNG "App homeworks")

### Meer vragen of hulp nodig?

Heb nog andere vragen? Lees ook eens onze antwoorden bij [de veel gestelde vragen](/veelgestelde-vragen/dienstverband/ "Veelgestelde vragen over werken bij HomeWorks") over werken bij HomeWorks of [vragen over je account](/veelgestelde-vragen/account/ "Veelgestelde vragen over je account").

In de afgelopen 30 jaar hebben we veel ervaring opgedaan en weten hoe belangrijk het is om aandacht voor elkaar te hebben. Zit je ergens mee, gaat het niet goed, wil je het anders of wil je juist een handige tip met ons delen? Neem dan contact met ons op. Wij zijn er voor je!

[_Contact met de helpdesk_](/klantenservice/ "Helpdesk homeworks")
